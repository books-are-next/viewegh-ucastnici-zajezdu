<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Max má problémy s&nbsp;citáty">
    <meta name="apple-mobile-web-app-capable" content="yes">
    <title>Max má problémy s&nbsp;citáty</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="46">
    <link rel="prev" href="./ucastnici_zajezdu_047.html">
    <link rel="next" href="./ucastnici_zajezdu_049.html">
    <link rel="self" href="ucastnici_zajezdu_048.html">
    <meta name="identifier" content="viewegh-ucastnici-zajezdu-bd89628">
    <meta name="role" content="chapter">
  </head>
  <body data-nb-words="500" data-nb-chars="3091" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_047.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="5" data-nb-chars="24"><span class="idea" data-nb-ref-number="1" id="idea1" data-nb-words="5" data-nb-chars="24">Max má problémy s&nbsp;citáty</span></h1>
        <p class="chunk" data-nb-ref-number="2" id="chunk2" data-nb-words="37" data-nb-chars="204"><span class="idea" data-nb-ref-number="2" id="idea2" data-nb-words="37" data-nb-chars="204">Max byl odjakživa zvyklý číst knihy s&nbsp;tužkou v&nbsp;ruce a&nbsp;věty, které ho&nbsp;něčím zaujmou, si&nbsp;vypisovat: především ty&nbsp;o&nbsp;literatuře a&nbsp;o&nbsp;psaní, ale i&nbsp;nejrůznější vtipné nebo chytré úvahy a&nbsp;postřehy o&nbsp;životě vůbec.</span></p>
        <p class="chunk" data-nb-ref-number="3" id="chunk3" data-nb-words="187" data-nb-chars="1161"><span class="idea" data-nb-ref-number="3" id="idea3" data-nb-words="187" data-nb-chars="1161">V&nbsp;obdobích, kdy se&nbsp;připravoval k&nbsp;psaní nové knihy, se&nbsp;pak k&nbsp;oněm starým poznámkovým papírům často vracel a&nbsp;pod svým špatně čitelným rukopisem&nbsp;– a&nbsp;nejednou i&nbsp;pod skvrnami od&nbsp;kávové lžičky nebo od&nbsp;čokolády&nbsp;– znovuobjevoval dávno zapomenuté myšlenky, z&nbsp;nichž některé, zdálo se&nbsp;mu, s&nbsp;jeho chystaným románem souvisely doslova nápadně. Nadšeně si&nbsp;inkriminované věty zatrhával růžovým zvýrazňovačem, aby je&nbsp;později snáze našel, až&nbsp;je&nbsp;bude&nbsp;– samozřejmě i&nbsp;s&nbsp;uvedením jejich autora&nbsp;– přepisovat do&nbsp;svého románu. Nikdy se&nbsp;nerozpakoval používat citáty jako přiznaný zdroj inspirace; naopak: spatřoval v&nbsp;tom poctivé a&nbsp;v&nbsp;jistém smyslu pokorné přiznání, že&nbsp;se&nbsp;on, Max, opravdu necítí být tím nejchytřejším člověkem na&nbsp;světě, a&nbsp;že se&nbsp;tudíž neostýchá poučit u&nbsp;autorů jiných, moudřejších, kteří to, co&nbsp;chce říct, řekli často už&nbsp;dávno před ním a&nbsp;lépe. Někteří literární kritici ale tvrdili, že&nbsp;za&nbsp;všemi těmi hojnými citáty v&nbsp;Maxových knihách se&nbsp;skrývá pouze absence autorových vlastních myšlenek a&nbsp;že dotyčné citáty nemají jinou funkci než <em>dokázat</em>, <em>že autor všechny ty&nbsp;slavné autory četl</em> (přinejmenším tyto dva citáty, říkal si&nbsp;nyní škodolibě Max, mají ještě docela jinou funkci).</span></p>
        <p class="chunk" data-nb-ref-number="4" id="chunk4" data-nb-words="74" data-nb-chars="494"><span class="idea" data-nb-ref-number="4" id="idea4" data-nb-words="74" data-nb-chars="494">Navzdory podobným kritikám se&nbsp;Max vracel ke&nbsp;svým výpiskům i&nbsp;během příprav na&nbsp;napsání Účastníků zájezdu a&nbsp;na mnoho chytrých věcí narazil i&nbsp;v&nbsp;knihách, které v&nbsp;té době vycházely. Při díle chmurném a&nbsp;nadmíru zodpovědném zachovati si&nbsp;veselost není umění nepatrné, vypsal si&nbsp;kupříkladu z&nbsp;nového vydání Nietzscheho (později dotyčný citát z&nbsp;rukopisu vyškrtl, zčásti kvůli samotnému Nietzschemu, zčásti kvůli té&nbsp;poněkud domýšlivé zodpovědnosti&nbsp;– a&nbsp;podobným způsobem zavrhl ještě několik dalších citátů).</span></p>
        <p class="chunk" data-nb-ref-number="5" id="chunk5" data-nb-words="25" data-nb-chars="170"><span class="idea" data-nb-ref-number="5" id="idea5" data-nb-words="25" data-nb-chars="170">Potom ale objevil dva citáty, které základní myšlenku jeho nového románu vyjadřovaly v&nbsp;tak pregnantní zkratce, že&nbsp;začal dokonce uvažovat, nemá-li je&nbsp;použít jakožto motto:</span></p>
        <p class="chunk" data-nb-ref-number="6" id="chunk6" data-nb-words="20" data-nb-chars="120"><span class="idea" data-nb-ref-number="6" id="idea6" data-nb-words="20" data-nb-chars="120">„Mě láká vyprávěti příběh o&nbsp;věcech lidských, v&nbsp;němž neštěstí a&nbsp;láska se&nbsp;zčásti mísí,“ opsal si&nbsp;z&nbsp;Boccacciova Dekameronu.</span></p>
        <p class="chunk" data-nb-ref-number="7" id="chunk7" data-nb-words="5" data-nb-chars="22"><span class="idea" data-nb-ref-number="7" id="idea7" data-nb-words="5" data-nb-chars="22">Ten se&nbsp;mu&nbsp;hodně líbil.</span></p>
        <p class="chunk" data-nb-ref-number="8" id="chunk8" data-nb-words="8" data-nb-chars="54"><span class="idea" data-nb-ref-number="8" id="idea8" data-nb-words="8" data-nb-chars="54">V&nbsp;obdivovaném i&nbsp;vysmívaném Fulghumovi pak našel tento:</span></p>
        <p class="chunk" data-nb-ref-number="9" id="chunk9" data-nb-words="10" data-nb-chars="70"><span class="idea" data-nb-ref-number="9" id="idea9" data-nb-words="10" data-nb-chars="70">„Vítej, Maxi, do&nbsp;tohoto světa, tohoto neuvěřitelného i&nbsp;děsivého světa.</span></p>
        <p class="chunk" data-nb-ref-number="10" id="chunk10" data-nb-words="11" data-nb-chars="51"><span class="idea" data-nb-ref-number="10" id="idea10" data-nb-words="11" data-nb-chars="51">Vítej do&nbsp;světla i&nbsp;tmy, horka i&nbsp;chladu, dobra i&nbsp;zla.</span></p>
        <p class="chunk" data-nb-ref-number="11" id="chunk11" data-nb-words="13" data-nb-chars="69"><span class="idea" data-nb-ref-number="11" id="idea11" data-nb-words="13" data-nb-chars="69">Vítej do&nbsp;světa lásky i&nbsp;nenávisti, pravdy i&nbsp;lži, časů dobrých i&nbsp;zlých.</span></p>
        <p class="chunk" data-nb-ref-number="12" id="chunk12" data-nb-words="8" data-nb-chars="42"><span class="idea" data-nb-ref-number="12" id="idea12" data-nb-words="8" data-nb-chars="42">Vítej na&nbsp;dlouhé pouti od&nbsp;narození k&nbsp;smrti.</span></p>
        <p class="chunk" data-nb-ref-number="13" id="chunk13" data-nb-words="11" data-nb-chars="54"><span class="idea" data-nb-ref-number="13" id="idea13" data-nb-words="11" data-nb-chars="54">Na&nbsp;tomto světě se&nbsp;může stát cokoli&nbsp;– možné je&nbsp;všechno.</span></p>
        <p class="chunk" data-nb-ref-number="14" id="chunk14" data-nb-words="5" data-nb-chars="37"><span class="idea" data-nb-ref-number="14" id="idea14" data-nb-words="5" data-nb-chars="37">Vítej do&nbsp;společenství lidské rodiny.“</span></p>
        <p class="chunk" data-nb-ref-number="15" id="chunk15" data-nb-words="81" data-nb-chars="519"><span class="idea" data-nb-ref-number="15" id="idea15" data-nb-words="81" data-nb-chars="519">Nakonec však Max nepoužil ani tyto dva. Oba sice skutečně vyjadřovaly jakýsi celkový smysl toho, co&nbsp;by&nbsp;chtěl svým románem říct (a navíc vcelku elegantně shrnovaly Maxovy dosavadní pocity z&nbsp;uplynulé první poloviny onoho pobytového zájezdu s&nbsp;názvem Lidský život), ale na&nbsp;druhé straně nedokázal snést představu toho pohrdavého, zasvěceně vědoucího úsměvu, s&nbsp;nímž by&nbsp;literární kritici jako Josef Vohryzek nebo Michael Špirit bezpochyby hodnotili fakt, že&nbsp;už&nbsp;na&nbsp;samém počátku jeho nové knihy stojí&nbsp;– jak jinak!&nbsp;– zase citát…</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_049.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>