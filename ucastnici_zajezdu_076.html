<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Vkusjako generační otázka">
    <meta name="apple-mobile-web-app-capable" content="yes">
    <title>Vkusjako generační otázka</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="74">
    <link rel="prev" href="./ucastnici_zajezdu_075.html">
    <link rel="next" href="./ucastnici_zajezdu_077.html">
    <link rel="self" href="ucastnici_zajezdu_076.html">
    <meta name="identifier" content="viewegh-ucastnici-zajezdu-cd83798">
    <meta name="role" content="chapter">
  </head>
  <body data-nb-words="979" data-nb-chars="5898" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_075.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="3" data-nb-chars="25"><span class="idea" data-nb-ref-number="1" id="idea1" data-nb-words="3" data-nb-chars="25">Vkusjako generační otázka</span></h1>
        <p class="chunk" data-nb-ref-number="2" id="chunk2" data-nb-words="88" data-nb-chars="550"><span class="idea" data-nb-ref-number="2" id="idea2" data-nb-words="88" data-nb-chars="550">Jolana zavřela dveře, otočila zámkem a&nbsp;s&nbsp;hlubokým povzdechem se&nbsp;posadila na&nbsp;kufr. Svoboda, řekla polohlasem, ale znělo to&nbsp;malátně. Také její obličej zůstával zcela bezdůvodně ve&nbsp;střehu&nbsp;– jako kdyby ji&nbsp;ještě teď mohl někdo pozorovat. Po&nbsp;chvíli vstala a&nbsp;prošla se&nbsp;pokojem&nbsp;– aby si&nbsp;ho&nbsp;v&nbsp;klidu ještě jednou prohlédla a&nbsp;aby se&nbsp;zároveň přesvědčila, že&nbsp;tu&nbsp;skutečně nikdo není. K&nbsp;některým detailům a&nbsp;barevným kombinacím měla jisté estetické výhrady, ale to&nbsp;koneckonců nebylo důležité; důležité bylo, že&nbsp;rodičům se&nbsp;jejich společné dvoupokojové apartmá líbilo.</span></p>
        <p class="chunk" data-nb-ref-number="3" id="chunk3" data-nb-words="117" data-nb-chars="718"><span class="idea" data-nb-ref-number="3" id="idea3" data-nb-words="117" data-nb-chars="718">Kdysi dávno se&nbsp;jí&nbsp;líbily stejné věci jako jim, ale později se&nbsp;její a&nbsp;jejich vkus zvolna rozešly. Jolana to&nbsp;cítila zvláště v&nbsp;posledních letech, kdy v&nbsp;domě rodičů přibylo hned několik umělecky nanejvýš sporných obrazů, které si&nbsp;otec i&nbsp;matka přiváželi ze&nbsp;služebních cest&nbsp;– konkrétně měla na&nbsp;mysli ten příšerný zlatý chrám z&nbsp;otcovy cesty do&nbsp;Japonska, ten pestrobarevný email z&nbsp;matčiny právnické mise do&nbsp;Kazachstánu a&nbsp;konečně ten unylý, ale prý neoimpresionistický&nbsp;– tvrdil otec&nbsp;– Montmartre v&nbsp;dešti. Definitivně si&nbsp;to&nbsp;uvědomila teprve nedávno, v&nbsp;den svých třicátých narozenin, kdy od&nbsp;rodičů dostala dřevěnou stojací lampu s&nbsp;bílým froté stínítkem, připomínající&nbsp;– Jolana se&nbsp;ještě i&nbsp;teď uchechtla&nbsp;– cosi jako svítící ručník.</span></p>
        <p class="chunk" data-nb-ref-number="4" id="chunk4" data-nb-words="8" data-nb-chars="41"><span class="idea" data-nb-ref-number="4" id="idea4" data-nb-words="8" data-nb-chars="41">Jim se&nbsp;ale údajně na&nbsp;první pohled líbila.</span></p>
        <p class="chunk" data-nb-ref-number="5" id="chunk5" data-nb-words="261" data-nb-chars="1545"><span class="idea" data-nb-ref-number="5" id="idea5" data-nb-words="261" data-nb-chars="1545">A&nbsp;ten pokoj se&nbsp;jim taky líbil, ujišťovala se&nbsp;Jolana znovu. Otec to&nbsp;sice nedal příliš najevo, avšak Jolana dobře věděla proč: pár minut před tím, než se&nbsp;ubytovali, se&nbsp;totiž od&nbsp;průvodkyně dozvěděl, že&nbsp;se&nbsp;večeře podává až&nbsp;v&nbsp;půl osmé&nbsp;– což byl pro otce naprosto skvělý důvod k&nbsp;nespokojenosti. Jolanina matka, která se&nbsp;– Jolana se&nbsp;na&nbsp;cestě do&nbsp;koupelny znovu tiše zasmála&nbsp;– přečtením dvou útlých brožur a&nbsp;jednoho propagačního letáku proměnila v&nbsp;celosvětově uznávanou expertku na&nbsp;Itálii, se&nbsp;mu&nbsp;marně snažila vysvětlit, že&nbsp;vzhledem k&nbsp;dlouhé odpolední siestě lidé ve&nbsp;Středomoří skutečně večeří o&nbsp;něco později, ale otec jen nakvašeně mávl rukou, ulehl na&nbsp;levou stranu jejich manželského dvojlůžka a&nbsp;tvrdě usnul. Jolana si&nbsp;svlékla propocené tričko, stáhla si&nbsp;kalhotky ke&nbsp;kolenům a&nbsp;už bez doteku rukou je&nbsp;energicky sešlapala na&nbsp;šedomodré kachlíčky. Věděla, že&nbsp;až&nbsp;ve&nbsp;tři čtvrtě na&nbsp;sedm otec vstane a&nbsp;polije si&nbsp;otlačený obličej&nbsp;– Jolana se&nbsp;vesele ušklíbla&nbsp;– čtvrtlitrem kolínské vody Nr. 4711, začne okamžitě překypovat energií a&nbsp;plány: K&nbsp;večeři by&nbsp;si&nbsp;mohli dát bílé, tedy jestli matka a&nbsp;Jolana souhlasí; on, otec, by&nbsp;měl na&nbsp;bílé docela chuť, samozřejmě záleží také na&nbsp;tom, co&nbsp;bude k&nbsp;jídlu. Po&nbsp;večeři by&nbsp;mohli někam zajít na&nbsp;kávu a&nbsp;na nějaký dobrý koňak. Mohli by. Ha&nbsp;ha. Otcův falešný, vyděračský kondicionál, za&nbsp;nímž se&nbsp;skrýval&nbsp;– celé Jolanino mládí!&nbsp;– prachsprostý imperativ. Rozsvítila zářivku nad umývadlem a&nbsp;ve velkém naleštěném zrcadle si&nbsp;roztržitě prohlédla obličej. Vsadila by&nbsp;se, že&nbsp;až&nbsp;otec krátce před sedmou zaklepe, bude už&nbsp;zase jásat a&nbsp;žertovat.</span></p>
        <p class="chunk" data-nb-ref-number="6" id="chunk6" data-nb-words="10" data-nb-chars="51"><span class="idea" data-nb-ref-number="6" id="idea6" data-nb-words="10" data-nb-chars="51">A&nbsp;běda tomu, kdo se&nbsp;k&nbsp;jeho skvělé náladě nepřipojí.</span></p>
        <p class="chunk" data-nb-ref-number="7" id="chunk7" data-nb-words="70" data-nb-chars="432"><span class="idea" data-nb-ref-number="7" id="idea7" data-nb-words="70" data-nb-chars="432">S&nbsp;pocitem jakési zvrácené rozkoše, smíšeným s&nbsp;výčitkami za&nbsp;tak závažné dermatologické provinění, si&nbsp;vymáčkla několik ucpaných pórů. Potom si&nbsp;dlouze vyčistila zuby, důkladně se&nbsp;vysprchovala a&nbsp;umyla si&nbsp;vlasy. Teprve poté, co&nbsp;posbírala z&nbsp;podlahy špinavé prádlo a&nbsp;co si&nbsp;v&nbsp;čistých kalhotkách a&nbsp;s&nbsp;manikýrovou soupravou v&nbsp;ruce lehla na&nbsp;postel, začala mít konečně pocit, že&nbsp;se&nbsp;její obličej&nbsp;– poprvé po&nbsp;bezmála dvou dnech&nbsp;– jakžtakž uvolnil.</span></p>
        <p class="chunk" data-nb-ref-number="8" id="chunk8" data-nb-words="38" data-nb-chars="238"><span class="idea" data-nb-ref-number="8" id="idea8" data-nb-words="38" data-nb-chars="238">Z&nbsp;vedlejšího pokoje slyšela otcovo chrápání. Matka si&nbsp;patrně četla. Občas jí&nbsp;musela připomínat, že&nbsp;promlčecí lhůta jejich manželství ještě nevypršela. Co&nbsp;by&nbsp;se&nbsp;stalo, kdyby jí&nbsp;to&nbsp;nepřipomínala? Co&nbsp;by&nbsp;se&nbsp;stalo, kdyby k&nbsp;nim pořád nejezdila?</span></p>
        <p class="chunk" data-nb-ref-number="9" id="chunk9" data-nb-words="125" data-nb-chars="710"><span class="idea" data-nb-ref-number="9" id="idea9" data-nb-words="125" data-nb-chars="710">Nedalo jí&nbsp;to&nbsp;– každý víkend je&nbsp;prostě musela přijet zkontrolovat. Pět dní mluvila v&nbsp;práci anglicky a&nbsp;španělsky a&nbsp;po večerech chodila na&nbsp;mejdany a&nbsp;do kaváren&nbsp;– ale v&nbsp;sobotu dopoledne už&nbsp;byla u&nbsp;rodičů na&nbsp;Sázavě a&nbsp;v&nbsp;otcově staré košili sekala trávník nebo zavařovala okurky. Nebo byla v&nbsp;pátek večer na&nbsp;rockovém koncertě, kde z&nbsp;celotýdenní únavy, z&nbsp;horka a&nbsp;z&nbsp;přemíry lidí a&nbsp;vypitého alkoholu omdlela a&nbsp;probrala se&nbsp;teprve ve&nbsp;chvíli, když už&nbsp;si&nbsp;ji&nbsp;zpocené mužské ruce podávaly nad hlavami jako nějakou pohanskou oběť (venku před stadionem odmítla nastoupit do&nbsp;sanitky a&nbsp;po zbytek koncertu flirtovala s&nbsp;mladým doktorem)&nbsp;– ale nazítří vyprávěla rodičům o&nbsp;tom, že&nbsp;jí&nbsp;zvýšili plat a&nbsp;že si&nbsp;koupila nový opékač na&nbsp;topinky.</span></p>
        <p class="chunk" data-nb-ref-number="10" id="chunk10" data-nb-words="9" data-nb-chars="55"><span class="idea" data-nb-ref-number="10" id="idea10" data-nb-words="9" data-nb-chars="55">Měla dva druhy oblečení, dvoje názory a&nbsp;dvoje historky.</span></p>
        <p class="chunk" data-nb-ref-number="11" id="chunk11" data-nb-words="41" data-nb-chars="253"><span class="idea" data-nb-ref-number="11" id="idea11" data-nb-words="41" data-nb-chars="253">Někdy se&nbsp;z&nbsp;takového sebepopírání mohla zbláznit, a&nbsp;přesto takhle rozdvojeně žila dál&nbsp;– těžko si&nbsp;totiž dokázala představit, že&nbsp;by&nbsp;rodičům vyprávěla, jak se&nbsp;svým šéfem (sic!) kouřila hašiš nebo jak se&nbsp;občas ráno probouzí v&nbsp;bytě jednoho ženatého Američana.</span></p>
        <p class="chunk" data-nb-ref-number="12" id="chunk12" data-nb-words="13" data-nb-chars="88"><span class="idea" data-nb-ref-number="12" id="idea12" data-nb-words="13" data-nb-chars="88">Její pražští přátelé ty&nbsp;víkendy pravidelně trávené v&nbsp;jakési Sázavě dost dobře nechápali.</span></p>
        <p class="chunk" data-nb-ref-number="13" id="chunk13" data-nb-words="32" data-nb-chars="187"><span class="idea" data-nb-ref-number="13" id="idea13" data-nb-words="32" data-nb-chars="187">„Jednou za&nbsp;měsíc by&nbsp;jim člověk měl zavolat a&nbsp;ujistit je, že&nbsp;letos na&nbsp;Vánoce určitě přiletí…“ říkala jí&nbsp;Helen, shodou okolností také Američanka. „To je&nbsp;podle mě&nbsp;normální kontakt s&nbsp;rodiči.“</span></p>
        <p class="chunk" data-nb-ref-number="14" id="chunk14" data-nb-words="16" data-nb-chars="107"><span class="idea" data-nb-ref-number="14" id="idea14" data-nb-words="16" data-nb-chars="107">„Já vím,“ odpovídala Jolana, „jenomže já&nbsp;prostě potřebuju od&nbsp;maminky a&nbsp;od tatínka jednou tejdně pochválit.“</span></p>
        <p class="chunk" data-nb-ref-number="15" id="chunk15" data-nb-words="3" data-nb-chars="21"><span class="idea" data-nb-ref-number="15" id="idea15" data-nb-words="3" data-nb-chars="21">Potřebovala je&nbsp;vidět.</span></p>
        <p class="chunk" data-nb-ref-number="16" id="chunk16" data-nb-words="4" data-nb-chars="20"><span class="idea" data-nb-ref-number="16" id="idea16" data-nb-words="4" data-nb-chars="20">Věděla, o&nbsp;čem mluví.</span></p>
        <p class="chunk" data-nb-ref-number="17" id="chunk17" data-nb-words="76" data-nb-chars="450"><span class="idea" data-nb-ref-number="17" id="idea17" data-nb-words="76" data-nb-chars="450">Letos po&nbsp;Novém roce jim po&nbsp;jakési absurdní, zbytečné hádce na&nbsp;půldruhého měsíce zmizela z&nbsp;obzoru. Jednoho únorového večera se&nbsp;kajícně vrátila. Cestou od&nbsp;autobusu chvílemi běžela. Byl sníh. Klouzalo to. Už&nbsp;zdálky viděla, že&nbsp;v&nbsp;kuchyni se&nbsp;svítí. Hrdlo se&nbsp;jí&nbsp;stáhlo. Zasněžená zahrada byla plná krtin. Odemkla si&nbsp;tiše branku a&nbsp;postavila se&nbsp;pod rozsvícené okno. Otec a&nbsp;matka mlčky seděli u&nbsp;stolu a&nbsp;v&nbsp;mrazivém tichu okolní zimy si&nbsp;četli každý jedny noviny.</span></p>
        <p class="chunk" data-nb-ref-number="18" id="chunk18" data-nb-words="6" data-nb-chars="45"><span class="idea" data-nb-ref-number="18" id="idea18" data-nb-words="6" data-nb-chars="45">Rozbrečela se. Nedokázala ten pláč ovládnout.</span></p>
        <p class="chunk" data-nb-ref-number="19" id="chunk19" data-nb-words="45" data-nb-chars="278"><span class="idea" data-nb-ref-number="19" id="idea19" data-nb-words="45" data-nb-chars="278">Stála ve&nbsp;špinavém sněhu zahrady, kterou v&nbsp;létě pravidelně sekala, a&nbsp;děsila se&nbsp;náhlého poznání, že&nbsp;nejpozději za&nbsp;takových dvacet, maximálně třicet let její rodiče neodvratně zemřou a&nbsp;ona nebude moci je&nbsp;ani sebe&nbsp;– ani kdyby se&nbsp;rozkrájela&nbsp;– uchránit od&nbsp;nezměrného lidského utrpení.</span></p>
        <p class="chunk" data-nb-ref-number="20" id="chunk20" data-nb-words="6" data-nb-chars="30"><span class="idea" data-nb-ref-number="20" id="idea20" data-nb-words="6" data-nb-chars="30">Nemohla pro ně&nbsp;ale nic udělat.</span></p>
        <p class="chunk" data-nb-ref-number="21" id="chunk21" data-nb-words="8" data-nb-chars="54"><span class="idea" data-nb-ref-number="21" id="idea21" data-nb-words="8" data-nb-chars="54">Mohla jim jenom posekat zahradu nebo koupit dovolenou.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_077.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>