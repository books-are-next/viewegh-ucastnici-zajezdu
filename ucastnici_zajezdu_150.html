<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Ukrajinský sex(1)">
    <meta name="apple-mobile-web-app-capable" content="yes">
    <title>Ukrajinský sex(1)</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="148">
    <link rel="prev" href="./ucastnici_zajezdu_149.html">
    <link rel="next" href="./ucastnici_zajezdu_151.html">
    <link rel="self" href="ucastnici_zajezdu_150.html">
    <meta name="identifier" content="viewegh-ucastnici-zajezdu-d89ec98">
    <meta name="role" content="chapter">
  </head>
  <body data-nb-words="719" data-nb-chars="4367" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_149.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="17"><span class="idea" data-nb-ref-number="1" id="idea1" data-nb-words="2" data-nb-chars="17">Ukrajinský sex(1)</span></h1>
        <p class="chunk" data-nb-ref-number="2" id="chunk2" data-nb-words="67" data-nb-chars="420"><span class="idea" data-nb-ref-number="2" id="idea2" data-nb-words="67" data-nb-chars="420">K&nbsp;jejímu úžasu a&nbsp;navzdory jejím upřímným protestům Oleg všech šest koktejlů, které později přece jen vypili, sám zaplatil. Protestovala. Přece ho&nbsp;pozvala, a&nbsp;navíc ona vypila čtyři koktejly, zatímco on&nbsp;jen dva! On&nbsp;ale její námitky nevzal vůbec na&nbsp;vědomí&nbsp;– pánovitě jí&nbsp;ruku s&nbsp;peněženkou odstrčil, z&nbsp;kapsy košile vytáhl pečlivě složené bankovky, mlčky odpočítal příslušný počet a&nbsp;zasunul je&nbsp;do&nbsp;ubrousku k&nbsp;připravenému účtu.</span></p>
        <p class="chunk" data-nb-ref-number="3" id="chunk3" data-nb-words="8" data-nb-chars="55"><span class="idea" data-nb-ref-number="3" id="idea3" data-nb-words="8" data-nb-chars="55">Když odcházeli, nechal dokonce na&nbsp;stole malé spropitné.</span></p>
        <p class="chunk" data-nb-ref-number="4" id="chunk4" data-nb-words="63" data-nb-chars="430"><span class="idea" data-nb-ref-number="4" id="idea4" data-nb-words="63" data-nb-chars="430">Na&nbsp;zpáteční cestě se&nbsp;ho&nbsp;pak zmocnilo jakési pyšné furiantství: neustále se&nbsp;smál, poskakoval, vtipkoval, pozpěvoval si&nbsp;melodické popěvky ve&nbsp;své mateřštině a&nbsp;chytal Jolanu za&nbsp;ruku. Jolanu jeho klukovské chování těšilo, jakkoli souvislost jeho euforie s&nbsp;předchozím placením byla nepřehlédnutelná. Dobře tušila, že&nbsp;jde o&nbsp;známé hysterické veselí člověka, kterému právě shořel dům&nbsp;– nebo který za&nbsp;dvě hodiny utratil několikaleté úspory.</span></p>
        <p class="chunk" data-nb-ref-number="5" id="chunk5" data-nb-words="36" data-nb-chars="216"><span class="idea" data-nb-ref-number="5" id="idea5" data-nb-words="36" data-nb-chars="216">Bylo to&nbsp;směšné, ale Jolanu to&nbsp;dojímalo. Bylo zjevné, že&nbsp;Oleg prožívá velkou životní chvíli, a&nbsp;proto mu&nbsp;znovu, s&nbsp;takřka orientální obřadností za&nbsp;pozvání dlouze poděkovala a&nbsp;opětovně mu&nbsp;zdůraznila, že&nbsp;zítra ho&nbsp;zve ona.</span></p>
        <p class="chunk" data-nb-ref-number="6" id="chunk6" data-nb-words="117" data-nb-chars="739"><span class="idea" data-nb-ref-number="6" id="idea6" data-nb-words="117" data-nb-chars="739">Před hotelem se&nbsp;jejich cesty měly rozejít, ale Jolana odbočila s&nbsp;Olegem směrem k&nbsp;depandanci, kde bydlel. Zrychlila nervózně krok, doufajíc, že&nbsp;ji&nbsp;nikdo nevidí. Oleg tiše odemkl a&nbsp;chtěl rozsvítit, ale Jolana mu&nbsp;v&nbsp;tom zabránila. Sama dveře zavřela a&nbsp;opřela se&nbsp;o&nbsp;ně zády. Žaluziemi dopadaly na&nbsp;koberec pruhy žlutooranžového světla nedaleké lucerny. Oproti apartmá, které sdílela s&nbsp;rodiči, se&nbsp;jí&nbsp;Olegův pokoj zdál velmi malý: jen postel, židle, stolek a&nbsp;skříň, jinak nic. Na&nbsp;stolku stála poloprázdná sklenice s&nbsp;okurkami, vedle ní&nbsp;ležel zbytek salámu, zabalený v&nbsp;promaštěném papíru. Nahoře na&nbsp;skříni stála podobná sklenice, avšak místo okurek v&nbsp;ní byly mušle; vedle ní&nbsp;byla vystavena velká růžová krabice se&nbsp;štíhlou černovlasou panenkou Barbie.</span></p>
        <p class="chunk" data-nb-ref-number="7" id="chunk7" data-nb-words="3" data-nb-chars="19"><span class="idea" data-nb-ref-number="7" id="idea7" data-nb-words="3" data-nb-chars="19">Dlouze ho&nbsp;políbila.</span></p>
        <p class="chunk" data-nb-ref-number="8" id="chunk8" data-nb-words="55" data-nb-chars="315"><span class="idea" data-nb-ref-number="8" id="idea8" data-nb-words="55" data-nb-chars="315">Připadalo jí, že&nbsp;ji&nbsp;svléká stejně pomalu a&nbsp;obratně, jako když předevčírem loupal to&nbsp;kiwi. Byla ráda, že&nbsp;nespěchá, protože odjakživa potřebovala dlouhou předehru. Vymkla se&nbsp;mu&nbsp;a&nbsp;ustoupila o&nbsp;krok; natáhla k&nbsp;němu ruku, zasunula mu&nbsp;prsty za&nbsp;pásek a&nbsp;znovu si&nbsp;ho&nbsp;přitáhla k&nbsp;sobě. Zasmál se&nbsp;a&nbsp;pohladil ji&nbsp;po&nbsp;nahých zádech.</span></p>
        <p class="chunk" data-nb-ref-number="9" id="chunk9" data-nb-words="3" data-nb-chars="22"><span class="idea" data-nb-ref-number="9" id="idea9" data-nb-words="3" data-nb-chars="22">„Éto… charašó,“ řekla.</span></p>
        <p class="chunk" data-nb-ref-number="10" id="chunk10" data-nb-words="153" data-nb-chars="875"><span class="idea" data-nb-ref-number="10" id="idea10" data-nb-words="153" data-nb-chars="875">Opravdu se&nbsp;jí&nbsp;to&nbsp;líbilo, a&nbsp;mrzelo ji&nbsp;proto, že&nbsp;s&nbsp;hlazením vzápětí skončil. Místo toho ji&nbsp;zatlačil k&nbsp;posteli a&nbsp;položil jí&nbsp;ruce na&nbsp;ramena. Asi jeho pomalé tempo chválila předčasně. Už&nbsp;ji&nbsp;tlačil dolů na&nbsp;postel. Bránila se, ale byl o&nbsp;dost vyšší než ona, a&nbsp;tak nedokázala jeho tlaku dlouho vzdorovat; hrana postele ji&nbsp;navíc řezala do&nbsp;lýtek. Přepadla dozadu a&nbsp;hlasitě se&nbsp;zasmála, aby přehlušila očekávané těžkopádné žuchnutí. Přiklekl k&nbsp;ní. Objala ho, ale vysmekl se&nbsp;jí; vyhrnul jí&nbsp;sukni až&nbsp;na&nbsp;břicho a&nbsp;potom jí&nbsp;stáhl kalhotky. Hodil je&nbsp;za&nbsp;sebe na&nbsp;zem a&nbsp;levým kolenem si&nbsp;vynutil místo mezi jejíma nohama&nbsp;– tohle se&nbsp;jí&nbsp;vždycky příčilo, nehledě na&nbsp;to, že&nbsp;jí&nbsp;bolestivě skřípl kůži. Pravým kolenem jí&nbsp;přimáčkl sval na&nbsp;stehně, takže musela nohu odsunout, opřel se&nbsp;o&nbsp;loket a&nbsp;jediným prudkým pohybem do&nbsp;ní&nbsp;vnikl. Začal tvrdě, nedočkavě přirážet. Ten strop, Karle, by&nbsp;potřeboval vymalovat.</span></p>
        <p class="chunk" data-nb-ref-number="11" id="chunk11" data-nb-words="4" data-nb-chars="31"><span class="idea" data-nb-ref-number="11" id="idea11" data-nb-words="4" data-nb-chars="31">„Padaždí minútočku,“ žádala ho.</span></p>
        <p class="chunk" data-nb-ref-number="12" id="chunk12" data-nb-words="185" data-nb-chars="1084"><span class="idea" data-nb-ref-number="12" id="idea12" data-nb-words="185" data-nb-chars="1084">Neposlouchal ji. Proč by&nbsp;ji&nbsp;poslouchal, když kopuloval. Znáte čtyři druhy orgasmu?&nbsp;– Pozitivní: „Ano! Ano!“&nbsp;– Negativní: „Ne! Ne!“&nbsp;– Náboženský: „Ach, Bože! Ach, Bože!“&nbsp;– A&nbsp;předstíraný: „Olegu! Olegu!“ Po&nbsp;chvíli sice skutečně přestal a&nbsp;na krátký okamžik dokonce vyklouzl ven, avšak pouze proto, aby ji&nbsp;mohl popadnout pod koleny a&nbsp;přetáhnout si&nbsp;ji&nbsp;z&nbsp;tmavého koutu, kde až&nbsp;dosud ležela, do&nbsp;jednoho z&nbsp;pruhů světla, které úhlopříčně přetínaly postel. Stěhoval ji&nbsp;doslova jako kus nábytku. Prevít. Hledala jeho oči, ale on&nbsp;se&nbsp;jejímu pohledu vyhýbal; díval se&nbsp;na&nbsp;své a&nbsp;na její pohlaví. Sklouzla tedy očima také níž&nbsp;– na&nbsp;napnuté svaly na&nbsp;jeho pažích, na&nbsp;chlupy na&nbsp;jeho břiše a&nbsp;na naběhlé žíly na&nbsp;jeho penisu&nbsp;– a&nbsp;pokoušela se&nbsp;vytěžit z&nbsp;té rychlovky něco pro sebe. S&nbsp;námahou ho&nbsp;odstrčila, vyzývavě nohy ještě o&nbsp;kousek roztáhla a&nbsp;– vystavena jeho šokovaným očím&nbsp;– si&nbsp;položila prst na&nbsp;poštěváček. Sotva však ucítila první záchvěv skutečného vzrušení, odsunul jí&nbsp;ruku stranou a&nbsp;znovu na&nbsp;ni&nbsp;ztěžka nalehl. Jeho stále hlasitější supění dávalo tušit, že&nbsp;pro sebe si&nbsp;už&nbsp;žádné potěšení urvat nestihne.</span></p>
        <p class="chunk" data-nb-ref-number="13" id="chunk13" data-nb-words="2" data-nb-chars="12"><span class="idea" data-nb-ref-number="13" id="idea13" data-nb-words="2" data-nb-chars="12">Nemýlila se.</span></p>
        <p class="chunk" data-nb-ref-number="14" id="chunk14" data-nb-words="15" data-nb-chars="98"><span class="idea" data-nb-ref-number="14" id="idea14" data-nb-words="15" data-nb-chars="98">Odvalil se&nbsp;beze slova stranou a&nbsp;hlasitě oddychoval. Jolana ležela, oči široce rozevřené, a&nbsp;čekala.</span></p>
        <p class="chunk" data-nb-ref-number="15" id="chunk15" data-nb-words="6" data-nb-chars="34"><span class="idea" data-nb-ref-number="15" id="idea15" data-nb-words="6" data-nb-chars="34">Jako to&nbsp;ostatně dělala celý život.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_151.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>