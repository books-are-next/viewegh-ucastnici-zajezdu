---
title: Kruté zklamání
contentType: prose
---

Uprostřed bouřlivých oslav objevu nové literární formy Max náhle ztuhl. Šampaňské mu okamžitě přestalo chutnat a i ta milá a půvabná striptérka na jeho psacím stole se mu v té jediné vteřině znelíbila.

  

Polil ho studený pot.

Jeho noví přátelé – vesměs samí formální experimentátoři – na něho znepokojeně pohlédli.

„Co se ti stalo, Maxi?“ zvolala Věra Linhartová.

„Jsi celý bledý,“ polekala se Sylvie Richterová.

„Proboha,“ vykřikl zmučeně Max, „a co pohyb těch koní v ohradě?!“
