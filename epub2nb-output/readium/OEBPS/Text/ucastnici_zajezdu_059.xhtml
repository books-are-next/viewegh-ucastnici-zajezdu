<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-57</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-54" class="MLP-uroven2-kapitola">Dvacet minut je asi málo</p>
			<p class="MLP-text-bez1radku">Přítomnost více než dvou desítek zájezdových autobusů na přeplněném parkovišti u&#160;benzinového čerpadla dávala tušit, že fronta před dámskou toaletou bude tentokrát ještě delší než obvykle.</p>
			<p class="MLP-text">„Dáme jim radši ne patnáct, ale dvacet minut,“ řekla Pamela Karlovi do palubního mikrofonu.</p>
			<p class="MLP-text">Karel skepticky pohlédl na všudypřítomné autobusy.</p>
			<p class="MLP-text">„To nestihnou,“ řekl zkušeně.</p>
			<p class="MLP-text">„Možná máš pravdu, Karle, dvacet je asi málo,“ řekla starostlivě Pamela. „Tak kolik myslíš, že jim dáme?“</p>
			<p class="MLP-text">Karel se zamyslel. Cestující vyčkávali.</p>
			<p class="MLP-text">„Dej jim takovejch… minimálně pětadvacet,“ řekl konečně Karel.</p>
			<p class="MLP-text">„Takže,“ zvýšila hlas Pamela, „po dohodě s&#160;panem řidičem vám dáme plných pětadvacet minut.“</p>
			<p class="MLP-text">„Anebo víte co?“ dodala velkoryse. „Já vám dám celou půlhodinu!“</p>
			<p class="MLP-text">Šarlota zatleskala, ale kromě Ignáce se jí už nikoho dalšího nepodařilo k&#160;potlesku strhnout.</p>
			<p class="MLP-text">„Děkujeme vám, slečno průvodkyně,“ řekl Ignác dojatě. „Nikdy vám to nezapomeneme.“</p>
			<p class="MLP-text">Oskar věděl, že během posledních dvou hodin vypil Ignác asi šest piv, a&#160;dělal si trochu starost.</p>
			<p class="MLP-text">Irma s&#160;Denisou se zasmály.</p>
			<p class="MLP-text">„Za půl hodiny to musej stihnout, i&#160;kdyby nechtěly,“ uvažoval nahlas Karel.</p>
		</div>
</body>
</html>