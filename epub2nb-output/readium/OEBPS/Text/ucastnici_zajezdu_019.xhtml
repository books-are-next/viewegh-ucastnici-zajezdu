<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-17</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-14" class="MLP-uroven2-kapitola">Zpráva,<br/>která udělala z&#160;Ignáce vlastence</p>
			<p class="MLP-text-bez1radku">Když se palubní mikrofon konečně definitivně odmlčel, Oskar, Ignác i&#160;Max se vrátili k&#160;rozečteným novinám.</p>
			<p class="MLP-text">„Dobře situované vietnamské dívky se dávají operativně prodlužovat,“ přečetl přátelům Oskar. „Prý doufají, že se tak zvýší jejich šance na společenské uplatnění.“</p>
			<p class="MLP-text">Max s&#160;Ignácem o&#160;té zprávě přemýšleli.</p>
			<p class="MLP-text">„Operace trvá přibližně šest hodin,“ doplnil Oskar.</p>
			<p class="MLP-text">„To nic není,“ kontroval vzápětí Ignác a&#160;ukázal na malou zprávu ve svých novinách. „To v&#160;tranzitu na pařížském letišti čeká jistý Merhan Naseri na povolení k&#160;pobytu či k&#160;odletu už déle než šest let.“</p>
			<p class="MLP-text">„Šest let?“ zapojila se do hovoru Jolana; sama rovněž četla noviny. „Prokrista!“</p>
			<p class="MLP-text">Ignác si ji krátce prohlédl.</p>
			<p class="MLP-text">„Šest let,“ potvrdil. „Má jenom jedny šaty, ale zaměstnanci letiště mu občas laskavě umožní, aby si je ve sprchách vypral. Jeden z&#160;nich mu také daroval holicí strojek.“</p>
			<p class="MLP-text">„To nic není,“ řekl Max a&#160;přečetl ze svých novin: „Podnikatel Marek Němec, bratr ministra kontroly Igora Němce, kterému Úřad průmyslového vlastnictví v&#160;uplynulých pěti letech zaregistroval ochranné známky třiceti firem, mezi nimiž jsou i&#160;názvy světově proslulých společností jako Toyota, Audi, Volkswagen a&#160;Jaguar, včera úspěšně složil zkoušky a&#160;stal se patentovým zástupcem. Bude tak moci zastupovat organizace, které si své ochranné známky budou chtít zaregistrovat, aby je tak chránily před případným zneužitím.“</p>
			<p class="MLP-text">„Patentový pirát se stal patentovým zástupcem,“ poznamenal Oskar.</p>
			<p class="MLP-text">„Tohle mě vážně sere,“ řekl upřímně Ignác.</p>
			<p class="MLP-text">„Proč?“ divil se naoko Max. „Oblast registrací ochranných známek zvládl prý při zkoušce velmi dobře.“</p>
			<p class="MLP-text">Všiml si, že se jeho soused chystal cosi říct, ale Oskar ho předešel.</p>
			<p class="MLP-text">„A&#160;víte, že ve Francii vyloučili z&#160;jedné střední školy všechny muslimské dívky jenom proto, že nosily šátek na hlavě?“</p>
			<p class="MLP-text">„Vymknuta z&#160;kloubů, doba šílí,“ pravil Ignác.</p>
			<p class="MLP-text">„To jsem taky četla,“ řekla Oskarovi Jolana. „A&#160;víte, že v&#160;Rumunsku přijal parlament zákon, který trestá homosexualitu několikaletým odnětím svobody?“</p>
			<p class="MLP-text">„To je bohužel taky pravda,“ potvrdil její informaci Hynek.</p>
			<p class="MLP-text">„To víme,“ kývl Oskar.</p>
			<p class="MLP-text">„Ta zpráva ze mě udělala vlastence,“ řekl Ignác.</p>
			<p class="MLP-text">„Jak to myslíte?“ řekla Jolana.</p>
			<p class="MLP-text">„Jak to říkám,“ usmál se na ni Ignác.</p>
		</div>
</body>
</html>