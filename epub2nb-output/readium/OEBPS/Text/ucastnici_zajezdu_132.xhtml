<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-130</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-58" class="MLP-uroven2-kapitola">Vzkaz jako literární žánr</p>
			<p class="MLP-text-bez1radku">Hynek se probudil krátce po půl deváté. Max v&#160;pokoji nebyl. Přičichl si k&#160;prstům a&#160;ucítil Denisino pohlaví.</p>
			<p class="MLP-text">Chvíli se ještě pokoušel usnout, ale potom ztěžka vstal. S&#160;odporem posbíral své zmačkané a&#160;zakouřené šatstvo; z&#160;kapsy kalhot se na koberec vysypalo několik mincí, představující jeho veškerou momentální hotovost. S&#160;útrpným hekáním je posbíral a&#160;spočítal: měl čtyři a&#160;půl tisíce lir, takže si mohl koupit dvě zmrzliny.</p>
			<p class="MLP-text">Šel do koupelny. Na zrcadle byl Maxův vzkaz, napsaný hotelovým mýdlem:</p>
			<p class="MLP-text">Jsem na pláži. Přijď, bude tam fůra mladých holek…</p>
			<p class="MLP-text">Zašklebil se, ale úsměv mu nevydržel dlouho. Půjčil si Maxův strojek a&#160;oholil se. Chladně se pozoroval v&#160;zrcadle. Maxův zubní kartáček používat nechtěl, a&#160;tak si jen na ukazováček vymáčkl trochu pasty, nanesl ji na zuby a&#160;vykloktal si. Potom ustlal, vyvětral, vyšel ven a&#160;zamkl.</p>
			<p class="MLP-text">Dveře jeho pokoje byly rovněž zamčené. Několikrát rázně zaklepal, ale nic se neozvalo.</p>
			<p class="MLP-text">„Zuzano, otevři,“ zvýšil hlas.</p>
			<p class="MLP-text">Zabušil na dveře.</p>
			<p class="MLP-text">„Slyšíš? Otevři!“</p>
			<p class="MLP-text"><span>V&#160;pokoji bylo ticho. Vztekle do dveří kopl a&#160;sešel dolů na recepci; s&#160;jistou úlevou zjistil hned dvě věci: že recepčního, který jim v&#160;noci rozměnil peníze, už vystřídala denní služba a&#160;že klíč od jeho pokoje visí na příslušném háčku. Požádal o&#160;něj, ale ještě než se vrátil nahoru, nahlédl opatrně do jídelny. Zuzana s&#160;Jakubem nebyli ani tam.</span><span></span></p>
			<p class="MLP-text">Hledal v&#160;pokoji nějaký vzkaz, ale žádný neobjevil. Postele byly ustlané a&#160;dávno vychladlé. Na balkoně visely oboje Zuzaniny plavky, takže, říkal si Hynek, na pláž nešli. Ze stolu zmizel fotoaparát. <span>Nástěnný</span> trezor, kde měl pas i&#160;veškeré marky, byl zamčený; klíč <span>přirozeně</span> nikde. Bohorovná samozřejmost, s&#160;níž si Zuzana přivlastňovala jeho vlastní peníze, ho znovu rozzuřila. Chvíli si pohrával s&#160;nápadem, že vyskočí na stolek pod zrcadlem a&#160;rozdupe jí všecky ty drahé krémy a&#160;šminky. Vzpamatoval se a&#160;šel do koupelny, kde se vysprchoval a&#160;vyčistil si pořádně zuby. Lámal si přitom hlavu, kde jsou. Znervózňovalo ho to. S&#160;tou ženskou se nedá žít! říkal si. Docela se už těšil na Maxe a&#160;jeho kamarády. A&#160;na Denisu s&#160;tou <span>Irmou</span>. Už se nemohl dočkat, až bude opět moci mluvit s&#160;příčetnými, racionálními, inteligentními bytostmi, které mají smysl pro humor, mluví anglicky, nepletou si neustále KDS s&#160;KDU-ČSL a&#160;nezamykají mu pokoj a&#160;peníze…</p>
			<p class="MLP-text--0-12"><span>Oblékl si plavky, čisté tričko a&#160;natáhl si šortky. Z&#160;Jakubova nočního stolku vzal poznámkový blok a&#160;modrou fixu a&#160;sedl si ke stolu.</span><span></span></p>
			<p class="MLP-dopis--I"><span class="MLP-znak-kurziva-11b">Nikdy ti neodpustím, že jsi do naší tzv. hádky v&#160;naprostém rozporu se vším, co jsme si mnohokrát závazně slíbili, tentokrát zatáhla nejen všechny ty cizí lidi, ale i&#160;Jakuba. Jestli bude večer zamčeno, vyrazím nejdřív dveře a&#160;hned po nich tebe. Zařiď se podle toho</span>, </p>
			<p class="MLP-text-bez1radku--12-12">napsal zuřivě bez jediného zaváhání. Okamžitě papír z&#160;bloku vytrhl, zmačkal a&#160;strčil do kapsy. Stejně naložil i&#160;s&#160;dalším papírem, na který&#160;– už ne tak rychle&#160;– napsal:</p>
			<p class="MLP-dopis--I">Odpověz si na jedinou otázku: Co ti dává právo jednat se mnou takhle? Víš vůbec, co děláš? Zamykáš si dveře k&#160;budoucnosti&#160;– opravdu to chceš?</p>
			<p class="MLP-text--12-0">Pod následujícím listem prosvítala Jakubova kresba; nějakou chvíli na ni mlčky hleděl a&#160;představoval si různé věci.</p>
			<p class="MLP-text--0-12">Potom vytrhl papír až ze samého konce bloku a&#160;napsal na něj:</p>
			<p class="MLP-dopis--I">Zuzano, prosím tě, smažme ten hloupý včerejšek a&#160;nekažme dovolenou ani Jakubovi, ani lidem kolem nás, ani sami sobě. Vím samozřejmě, že ne všechny naše problémy jsou snadno smazatelné hlouposti&#160;– ale proč je proboha řešit teď?! Moc tě prosím, vzpomeň si na to, co jsme si před dovolenou slibovali.</p>
			<p class="MLP-dopis--I">Navíc mě znervózňuje, že nevím, kde jste. Doufám, že jste v&#160;pořádku a&#160;že se v&#160;klidu všichni sejdeme u&#160;večeře.</p>
			<p class="MLP-dopis-podpis--I">Hynek</p>
		</div>
</body>
</html>