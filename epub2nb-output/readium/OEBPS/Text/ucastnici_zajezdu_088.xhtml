<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-86</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-14" class="MLP-uroven2-kapitola">Max<br/>a&#160;racionální předsevzetí</p>
			<p class="MLP-text-bez1radku">Pálila ho sůl v&#160;očích, ale byl šťastný.</p>
			<p class="MLP-text">Život byl v&#160;podstatě dobrý. Byl spisovatel, jak si to vždycky přál, a&#160;dokonce se psaním knih slušně uživil. Měl pár dobrých přátel, kteří ho mají rádi a&#160;dělají si starost, jestli se neutopil. Měl dovolenou a&#160;byl u&#160;moře. Bude tu hodně číst a&#160;dělat si poznámky. Až se vrátí, napíše zábavný a&#160;přitom pravdivý román o&#160;lidech na dovolené.</p>
			<p class="MLP-text">Ty ostatní věci se dají vydržet.</p>
			<p class="MLP-text">Připadal si rozhodný, klidný, vyrovnaný a&#160;silný.</p>
			<p class="MLP-text">Jenomže potom přišla Pamela.</p>
			<p class="MLP-text">Oproti včerejšku měla jiné, denní nalíčení a&#160;tradičně i&#160;nové šaty: krátké, bílé, bez výstřihu, těsně obepínavé. Zlatavé vlasy měla tentokrát sepnuté do vzorného uzlu, což dalo vyniknout jejím oblým ramenům a&#160;bledé, bezmála ušlechtilé šíji. Maxovo včerejší předsevzetí, které učinil ve svém pokoji ihned po návratu z&#160;večeře (respektive&#160;– abychom byli zcela přesní&#160;– po návratu z&#160;koupelny)&#160;– že totiž hned zítra musí tomu směšnému okouzlení onou hezkou husičkou udělat rázný konec, mu nyní nebylo nic platné. Stála před ním jiná krásná dívka, té včerejší pouze vzdáleně podobná, a&#160;on musel svůj vnitřní boj začít nanovo, od samého začátku.</p>
			<p class="MLP-text">Byla to snad už šestá Pamelina proměna za uplynulé dva dny a&#160;Maxe v&#160;této souvislosti napadlo, zda všechny ty nádherné a&#160;svůdné dívky, v&#160;něž se Pamela několikrát denně mění, nejsou jen jakousi zlomyslnou personifikací jeho Věčné Sexuální Touhy.</p>
			<p class="MLP-text">Mohl bych to využít v&#160;románu, pomyslel si v&#160;jednom z&#160;posledních příčetných okamžiků.</p>
			<p class="MLP-text">Pamela si mezitím ty bílé šaty svlékla, pověsila je pod slunečník na vlastní nafukovací ramínko, vyndala si z&#160;proutěné kabely vodovzdorný opalovací krém s&#160;ochranným faktorem číslo 8 a&#160;potom si všechna Maxova racionální předsevzetí pečlivě rozetřela po ňadrech číslo 4.</p>
			<p class="MLP-text">„Už jste byli ve vodě?“ zeptala se.</p>
			<p class="MLP-text">„Ještě ne,“ řekl Max a&#160;začervenal se.</p>
			<p class="MLP-text">Irma s&#160;Denisou se hlasitě zasmály.</p>
		</div>
</body>
</html>