<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-192</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-3-30" class="MLP-uroven2-kapitola">Je Jolana dobře napsaná?<br/>(trochu Kundery)</p>
			<p class="MLP-text-bez1radku">Jolanin otec s&#160;námahou vytahoval kufry ze zavazadlového prostoru. Potil se, supěl a&#160;vůbec nevypadal dobře. Jolana mu chtěla největší kufr odebrat, ale on její pomoc podrážděně odmítl.</p>
			<p class="MLP-text">„Běž radši popohnat matku,“ řekl kysele. „Nebo se tu kvůli jejímu loučení všichni upečem.“</p>
			<p class="MLP-text">„Vezmem si taxík a&#160;za půl hodinky jsme doma,“ snažila se ho povzbudit Jolana.</p>
			<p class="MLP-text">Pohladila ho po ruce.</p>
			<p class="MLP-text">Otec se zdvihl od kufrů a&#160;kapesníkem si otřel čelo a&#160;kořen nosu.</p>
			<p class="MLP-text">„Už mám tý cesty plný brejle,“ řekl.</p>
			<p class="MLP-text">„Jdu pro matku a&#160;jedem,“ řekla Jolana.</p>
			<p class="MLP-text">„Tak nashledanou,“ řekla Maxovi Jolanina matka.</p>
			<p class="MLP-text">Otázka v&#160;jejím hlase nešla přeslechnout.</p>
			<p class="MLP-text">„Nashledanou a&#160;mějte se hezky,“ řekl Max. „Podívám se na to.“</p>
			<p class="MLP-text">„Vážně si myslím, že je to velké a&#160;současné téma,“ řekla Jolanina matka.</p>
			<p class="MLP-text">Pohlédla směrem, kde stál její muž.</p>
			<p class="MLP-text">„Od prvního příštího měsíce má zakázaný vstup do firmy,“ řekla.</p>
			<p class="MLP-text">Tou umanutostí připomněla Maxovi jeho vlastní matku.</p>
			<p class="MLP-text">„Pokusím se tam to téma nějak dostat,“ řekl.</p>
			<p class="MLP-text"><span>Jolanina matka se ještě jednou rozloučila a&#160;pospíchala k&#160;manželovi.</span></p>
			<p class="MLP-text">„Nenech si nic vnutit,“ řekla Jolana.</p>
			<p class="MLP-text">„To je v&#160;pořádku.“</p>
			<p class="MLP-text">Jolana se významně zadívala na Pamelu.</p>
			<p class="MLP-text">„Vím, že toho teď budeš mít moc&#160;– ale když ti vyjde chvilka, zavoláš mi?“ zeptala se vesele. „Slibuju znova, že ti nebudu šahat na penis…“</p>
			<p class="MLP-text">„Zavolám,“ usmíval se Max.</p>
			<p class="MLP-text">„Těším se na tu knihu,“ řekla Jolana. „Mimochodem: Jsem dobře napsaná?“</p>
			<p class="MLP-text">Ještě jednou se podívala na Pamelu.</p>
			<p class="MLP-text">„Hele, nemohla bych být taky blond?“</p>
			<p class="MLP-text">„Jolano!“ zakřičel popudlivě její otec.</p>
			<p class="MLP-text">„Nemohla,“ řekl Max. „Ale neboj, dám si na tobě záležet.“</p>
		</div>
</body>
</html>