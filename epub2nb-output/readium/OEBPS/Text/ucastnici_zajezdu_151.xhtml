<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-149</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-77" class="MLP-uroven2-kapitola">Jolanina matka má pro Maxe<br/>fantastický námět</p>
			<p class="MLP-text-bez1radku">Přestože šel Max spát nezvykle brzy, nebyl ráno vůbec schopen vstát; zmeškal dokonce i&#160;snídani. Když konečně z&#160;postele vylezl, zbývalo do oběda už jen půl druhé hodiny. Nerozhodně pohlédl z&#160;okna: Aschenbach, s&#160;rukama sepjatýma v&#160;klíně, se díval ven, spokojen, že je zase tady, potřásaje nespokojeně hlavou nad vlastní kolísavostí, nad tím, že neví, co chce. Nemělo smysl chodit na pláž, a&#160;tak si řekl, že zbytek dopoledne stráví u&#160;hotelového bazénu.</p>
			<p class="MLP-text--0-12">Až na dva stařičké německé manžele a&#160;krátkovlasou hubenou Maďarku s&#160;asi pětiletým synem u&#160;bazénu nikdo nebyl. Zaplaval si a&#160;potom si četl. Vypsal si pár vět, které mu připadaly chytré: </p>
			<p class="MLP-dopis-bez1radku--I"><span class="MLP-znak-kurziva-11b">Hranice mého jazyka jsou hranice mého světa. Nebo: Je uklidňující, když spisovatel neuvažuje v&#160;kategoriích národ-lid, ale v&#160;kategoriích podmět-přísudek</span>. </p>
			<p class="MLP-text-bez1radku--12-0">Nebyl už schopen číst dál; odložil knihu na rozpálené dlaždičky, lehl si a&#160;zavřel oči.</p>
			<p class="MLP-text">Po chvíli ucítil, že mu kdosi stojí ve slunci. Jolanina matka.</p>
			<p class="MLP-text">Přestože k&#160;tomu neměl žádný objektivní důvod, posadil se s&#160;postřehnutelným úlekem a&#160;s&#160;opožděným úsměvem ji pozdravil.</p>
			<p class="MLP-text">„Mohu na chvíli k&#160;vám?“ ukázala Jolanina matka na nejbližší lehátko.</p>
			<p class="MLP-text">„Samozřejmě.“</p>
			<p class="MLP-text">Rychle vstal a&#160;rozložil ho.</p>
			<p class="MLP-text">„Copak že nejste na pláži?“ prohodila Jolanina matka konverzačně, zatímco si rozkládala velký froté ručník.</p>
			<p class="MLP-text">„Vstával jsem poněkud pozdě,“ přiznal opatrně Max.</p>
			<p class="MLP-text">„Jolana spí ještě teď,“ informovala ho Jolanina matka a&#160;chápavě na něj zamrkala. „Utancoval jste ji k&#160;smrti.“</p>
			<p class="MLP-text">Max se omluvně usmál.</p>
			<p class="MLP-text">„Prý jste na ni celý večer mluvil rusky,“ smála se Jolanina matka. „To byla asi dost divoká párty?“</p>
			<p class="MLP-text">„Vcelku vydařená.“</p>
			<p class="MLP-text">„Překvapuje mě, že vaše generace ještě mluví rusky. Kde jste se to naučil?“</p>
			<p class="MLP-text">Max skromně pokrčil rameny.</p>
			<p class="MLP-text">„Ale nebojte se,“ smála se Jolanina matka, „nepřišla jsem vás rozhodně vyslýchat… Nevím, jestli vám to Jolana říkala, ale já jsem moderní matka.“</p>
			<p class="MLP-text">Maxův pohled měl Jolanině matce naznačit, že si toho již dávno dobře všiml.</p>
			<p class="MLP-text">„Ale o&#160;něčem bych s&#160;vámi mluvit chtěla&#160;– mám pro vás totiž vynikající námět.“</p>
			<p class="MLP-text">„Opravdu?“</p>
			<p class="MLP-text">„Chcete si to poslechnout?“</p>
			<p class="MLP-text">„Samozřejmě,“ řekl vážně Max. „Vynikajících námětů není nikdy dost.“</p>
			<p class="MLP-text">„Nerada bych vám to ovšem jakkoli vnucovala…“</p>
			<p class="MLP-text">„To je v&#160;pořádku. Rád si to poslechnu.“</p>
			<p class="MLP-text"><span>Jolanina matka pravila, že by tím Maxe přirozeně neotravovala, kdyby nebyla pevně přesvědčená, že je to námět na velký společenský román. Román o&#160;přátelství, zradě a&#160;chorobné posedlosti vládnout. Román o&#160;člověku, který přečetl Souostroví Gulag pouze proto, aby se poučil o&#160;praktikách vládců. Jednoho takového zná prý bohužel osobně&#160;– říkejme mu třeba Nestor. Kdysi byl přítelem jejich rodiny. Ona i&#160;její muž mu po revoluci pomáhali, aby se v&#160;podniku, kde oba pracují, stal ředitelem. Byl sice komunista, zatímco ona i&#160;její muž jsou celoživotní nestraníci, ale byl zároveň schopný a&#160;měl zajímavé nápady&#160;– a&#160;ona a&#160;její manžel zkrátka nechtěli být jako oni. Dalo jim to dost práce, ale nakonec se to podařilo. A&#160;jak se jim Nestor odvděčil? Nejprve vyštval z&#160;podniku ji&#160;– a&#160;nyní vyhodil i&#160;jejího muže. Výpověď mu poslal jako dárek k&#160;pětapadesátým narozeninám.</span></p>
			<p class="MLP-text">Max sice cítil, že je to téma, které má aktuálnost i&#160;jistou naléhavost, ale od počátku mu bylo jasné, že žádný román na toto téma nenapíše. Jednak mu bylo naprosto cizí vzít nějaká fakta, jakkoli třeba zajímavá a&#160;naléhavá, a&#160;ta potom v&#160;knize takzvaně zbeletrizovat; dále mu připadalo, že vůbec nejlépe by se tento skutečný příběh uplatnil v&#160;nějaké dobré, věcně napsané reportáži; a&#160;konečně moc dobře věděl, že téma, o&#160;kterém píše, potřebuje mít vždy alespoň zčásti prožité, a&#160;nedovedl si proto představit, že by se jeho román mohl odehrávat v&#160;jakési <span class="MLP-znak-kurziva-11b">divizi varného domácenského skla</span>.</p>
			<p class="MLP-text">Trochu šetrněji to Jolanině matce řekl.</p>
			<p class="MLP-text">„Já vám to opravdu nevnucuju,“ řekla Jolanina matka s&#160;úsměvem, za nímž se skrývalo zklamání. „Jenom to zvažte.“</p>
			<p class="MLP-text">Nakonec se dohodli, že Jolanina matka to Maxovi hodí na papír.</p>
		</div>
</body>
</html>