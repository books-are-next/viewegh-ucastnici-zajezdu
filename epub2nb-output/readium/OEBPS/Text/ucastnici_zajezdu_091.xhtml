<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-89</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-17" class="MLP-uroven2-kapitola">Air-bagy na obou sedadlech</p>
			<p class="MLP-text-bez1radku">Oskar, Ignác, Irma a&#160;Denisa se mezitím bavili o&#160;rodičích. Denisa pravila, že upřímně obdivuje Jolanu, když se v&#160;jejím věku nestydí s&#160;rodiči jet na dovolenou. Irma řekla, že Jolanu spíš lituje. Ona si prý něco takového nedokáže ani představit. Její matka je údajně jakžtakž v&#160;pohodě, protože si dá říct, ale s&#160;kým prý nemůže vyjít vůbec, to je její fotr.</p>
			<p class="MLP-text">„Ten je snad z&#160;nějaký jiný planety!“ tvrdila zapáleně.</p>
			<p class="MLP-text">Denisa řekla, že u&#160;nich doma je to přesně naopak. Její otec je prý dost známý výtvarník&#160;– jméno možná Oskarovi a&#160;Ignácovi nic neřekne, ale vystavoval třeba i&#160;v&#160;Kolíně nad Rýnem. Zkrátka: loni o&#160;prázdninách s&#160;ním trochu jezdila po Francii a&#160;zjistila, že řadu věcí cítí naprosto stejně.</p>
			<p class="MLP-text">„To já teda s&#160;mym fotrem rozhodně ne,“ řekla Irma.</p>
			<p class="MLP-text">Nenápadně se ohlédla, aby zjistila, co dělá pan poslanec.</p>
			<p class="MLP-text">„Generační propast?“ řekl Ignác.</p>
			<p class="MLP-text">„A&#160;hodně hluboká!“</p>
			<p class="MLP-text">Denisa řekla, že přece netvrdí, že by se svým otcem cítila stejně úplně všechno. Jasně že všechno ne. Jasně že ji otec taky v&#160;některých věcech těžce irituje. Ale v&#160;mnoha věcech si rozumějí&#160;– což prý rozhodně nemůže říct o&#160;své matce. Její matka je totiž naprosto neskutečná.</p>
			<p class="MLP-text">Denisa nevěřícně zavrtěla hlavou.</p>
			<p class="MLP-text">„Jako můj fotr,“ řekla Irma. „Zaplaťpánbůh, že jim člověk může jenom zavolat. Nedovedu si představit, co bych dělala, kdybych toho Marťana nedejbože musela navštěvovat. Fakt blahořečim tomu chlápkovi, co vynaleznul telefon!“</p>
			<p class="MLP-text">„Nejspíš Bellovi,“ řekl Ignác.</p>
			<p class="MLP-text">„Alexandru Grahamu Bellovi,“ promluvil Oskar.</p>
			<p class="MLP-text">„Jo, přesně tomu,“ řekla s&#160;gustem Irma.</p>
			<p class="MLP-text">„Nerozčiluj se,“ řekla Denisa. Krátce zalétla pohledem k&#160;Hynkovi a&#160;pokračovala: „Dyk jim to stačí&#160;– párkrát zavolat. O&#160;co myslíš, že jim jde? Třeba mojí matce? Abych jí bůhvíjak milovala? Prdlajs, z&#160;toho by byla akorát tak zděšená. Ta chce mít akorát tak klid. Jak říkáš: Úplně stačí, když jim jednou za čas zavoláš a&#160;ujistíš je, že už sis namouduši dala namontovat do auta ten air-bag…“</p>
			<p class="MLP-text">„Máš air-bag?“ chtěl vědět Oskar. „Na obou sedadlech?“</p>
			<p class="MLP-text"><span>„Ale nemám,“ zasmála se Denisa. „To byla jenom taková metafora.“</span></p>
			<p class="MLP-text">„Jo tak,“ řekl Oskar.</p>
		</div>
</body>
</html>