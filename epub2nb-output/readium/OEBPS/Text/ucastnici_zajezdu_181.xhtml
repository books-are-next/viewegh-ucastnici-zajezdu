<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-179</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-3-17" class="MLP-uroven2-kapitola">Max jim do hlavy nevidí!</p>
			<p class="MLP-text-bez1radku">Za okny autobusu začínalo svítat. Cestující se probouzeli a&#160;připravovali se k&#160;ohlášené přestávce.</p>
			<p class="MLP-text">Olga oblékala obě své rozespalé děti a&#160;nachystala jim snídani; až autobus zastaví, koupí jim u&#160;pana řidiče ještě čaj.</p>
			<p class="MLP-text">Helze otekly během noci nohy natolik, že se nyní nemohla dostat do bot; na okamžik propadla panice, ale když jí Šarlota a&#160;Jituš dostatečně povolily tkaničky, přece jen se jí obout podařilo.</p>
			<p class="MLP-text">Jára se probudil s&#160;obvyklou ranní erekcí, kterou musel před Klárou skrývat; sestřin pohled naštěstí sledoval výlučně malé kapesní zrcátko a&#160;přesnost tahů temně červené rtěnky.</p>
			<p class="MLP-text">Jolana si oblékla svetr a&#160;přichystala si tašku s&#160;toaletnímu potřebami; už se těšila, až mentolová svěžest americké zubní pasty odstraní tu nakyslou pachuť v&#160;jejích ústech.</p>
			<p class="MLP-text">Oskar se těšil na první ranní cigaretu.</p>
			<p class="MLP-text">Ignác i&#160;nadále klimbal.</p>
			<p class="MLP-text">Irma, která si zakoupila k&#160;snídani jogurt s&#160;čokoládovou rýží, nyní nemohla mezi věcmi v&#160;příručním batohu najít lžičku a&#160;nahlas sprostě klela. Denisa ji s&#160;úsměvem tišila, ale v&#160;duchu si zatím připravovala ta správná slova, která za chvíli řekne Hynkovi.</p>
			<p class="MLP-text">Jakub radostně pozoroval Kláru.</p>
			<p class="MLP-text">Autobus odbočil na parkoviště u&#160;motorestu a&#160;zastavil vedle španělského kamionu plného živých ovcí. Karel vypnul motor.</p>
			<p class="MLP-text">Maxe v&#160;nastalém tichu opět přepadla známá pochybnost: Jak ví, co si všichni ti lidé myslí? Kde vzal všechny ty povahové vlastnosti, názory, nálady, zvyky, touhy, zásady, radosti a&#160;strachy, kterými ty fiktivní postavy zcela svévolně opatřil? Nikdy mu nedělalo potíže fabulovat, představovat si, jak lidé žijí, co si myslí nebo čím se trápí&#160;– ale odjakživa mu dělalo potíže vydávat tento smyšlený svět za svět skutečný. Vadilo mu to předstírání. Přiznat umělost, literárnost svých příběhů&#160;– to pro něj byla první podmínka. Přiznej, že si trochu vymýšlíš&#160;– a&#160;pak už si můžeš dělat cokoliv. Dráždily ho knihy, ve kterých takové přiznání nenacházel. Co se nám to ten chlap snaží namluvit? říkal si nad nejedním románem nespokojeně. Že vidí lidem do hlavy? To už pak může román vyprávět&#160;– Max otočil hlavu k&#160;španělskému kamionu&#160;– třeba klidně ovce.</p>
		</div>
</body>
</html>