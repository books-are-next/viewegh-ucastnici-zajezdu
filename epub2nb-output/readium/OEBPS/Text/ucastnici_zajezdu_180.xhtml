<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-178</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-3-16" class="MLP-uroven2-kapitola">Dva zátylky</p>
			<p class="MLP-text-bez1radku">Max mezitím pozoroval zátylky dvou starších manželů, kteří seděli o&#160;dvě sedadla před ním. Mužovy vlasy byly dost řídké a&#160;na temeni mu už zřetelně prosvítala počínající pleš. Její vlasy nebyly o&#160;nic lepší&#160;– kdysi dávno obarvené do kaštanova, nyní u&#160;kořínků už opět prošedivěle bezvýrazné; nevhodně zvolený krátký účes navíc zbytečně odhaloval její ochablý, tučný krk.</p>
			<p class="MLP-text">Nebyly to tedy nikterak reprezentativní zátylky, ale přesto&#160;– shledával s&#160;jistým údivem Max&#160;– se k&#160;sobě neustále skláněly. Oba manželé spolu totiž téměř nepřetržitě hovořili, vzájemně si naslouchali, a&#160;dokonce si přitakávali. Max dost dobře nechápal, kde ti lidé s&#160;tak očividně ošklivými zátylky berou důvody k&#160;tak očividné spokojenosti.</p>
			<p class="MLP-text">Později oba usnuli, opírajíce se o&#160;sebe hlavami. Max bezostyšně zíral, jak se jejich nekvalitní vlasy dotýkají a&#160;vzájemně proplétají, a&#160;jeho zvědavost dostoupila vrcholu.</p>
			<p class="MLP-text">Jak to dělají? říkal si, lituje přitom, že ani pro ně si v&#160;románu nevyhradil místo.</p>
		</div>
</body>
</html>