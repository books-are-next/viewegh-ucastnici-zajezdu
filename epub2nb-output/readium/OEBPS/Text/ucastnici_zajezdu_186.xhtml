<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-184</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-3-22" class="MLP-uroven2-kapitola">Inzultace poslance</p>
			<p class="MLP-text-bez1radku">Hynek se nemusel ani otáčet, aby pochopil, že Zuzana otevřela láhev koňaku, který koupil jako dárek pro svého otce. Krátce na Maxe pohlédl a&#160;sevřel rty. Max chápal jeho obavy.</p>
			<p class="MLP-text">Slyšeli, jak se Zuzana dvakrát dlouze napila. Když láhev vracela do tašky, opřela se volnou rukou o&#160;Maxovo sedadlo, přičemž mu přiskřípla vlasy. Sykl bolestí a&#160;Zuzana s&#160;pohrdavým zasmáním ruku odtáhla. Hynek k&#160;ní otočil prosebný obličej.</p>
			<p class="MLP-text">„Pan Moralista,“ řekla Zuzana nahlas.</p>
			<p class="MLP-text">Max zavřel oči.</p>
			<p class="MLP-text">„Zuzano, prosím tě,“ šeptal Hynek.</p>
			<p class="MLP-text">„Pan Moralista!“ opakovala Zuzana.</p>
			<p class="MLP-text">Její hlas byl nepříjemně vysoký.</p>
			<p class="MLP-text">Několik cestujících se už ohlédlo. Hynek se k&#160;ní otočil celým tělem. Díval se na Jakuba, doufaje, že jeho spánek není předstíraný.</p>
			<p class="MLP-text">„Moc tě prosím, Zuzano, nechme to na doma,“ zašeptal. „Copak máme právo otravovat s&#160;tím všechny ostatní lidi?“</p>
			<p class="MLP-text">„Copak máme právo?!“ opakovala po něm Zuzana posměšně.</p>
			<p class="MLP-text">Max si všiml, že snad jediný člověk, který se ještě neohlédl, byla Denisa. Upřeně pozorovala bílé dálniční pruhy.</p>
			<p class="MLP-text">„Zuzano,“ šeptal Hynek. „Prosím tě!“</p>
			<p class="MLP-text">Náhle si uvědomil, že se opravdu bude muset rozvést.</p>
			<p class="MLP-text">Pohlédl na Jakuba.</p>
			<p class="MLP-text"><span>Zuzana se k&#160;němu předklonila. Byla nyní tak blízko, že Max cítil její parfém, její pot i&#160;koňak z&#160;jejího dechu; občas se její vlasy dokonce dotkly Maxova obličeje. Neměl s&#160;tím vším nic společného, ale navzdory tomu jeho srdce bušilo stejně prudce a&#160;rychle jako to Hynkovo.</span></p>
			<p class="MLP-text">„Hlavně že ti záleží na cizích lidech!“ zasyčela. „Že ti taky někdy nezáleží na vlastních?“</p>
			<p class="MLP-text">„Zuzano,“ řekl Hynek úpěnlivě, „proč to ale proboha řešíme teď a&#160;tady?!“</p>
			<p class="MLP-text">„Najednou!“ zvolala Zuzana. „Najednou ti strašně záleží na lidech!“</p>
			<p class="MLP-text">Zalétla pohledem k&#160;té děvce.</p>
			<p class="MLP-text">Hynek zavřel oči.</p>
			<p class="MLP-text">Maxovi ho bylo upřímně líto, ale nemohl mu nijak pomoci.</p>
			<p class="MLP-text">„Ale to sis měl uvědomit dřív!“</p>
			<p class="MLP-text">„Zuzano!“ zaúpěl Hynek.</p>
			<p class="MLP-text">„No co je?“ řekla nenávistně Zuzana. „Co chceš, ty hajzle?“</p>
			<p class="MLP-text">Předklonila se ještě o&#160;kousek víc a&#160;levou rukou Hynka několikrát neobratně udeřila do obličeje: přes nos, přes ústa a&#160;přesoko. Hynek si chránil tvář, ale jinak nedělal nic. Vypadal užasle.</p>
			<p class="MLP-text">Max cítil, jak se mu do hlavy hrne krev.</p>
			<p class="MLP-text">Zuzana se zhroutila do sedačky a&#160;hlasitě se rozeštkala.</p>
			<p class="MLP-text">Zděsila se toho, co udělala.</p>
			<p class="MLP-text">Tohle přece nechtěla.</p>
			<p class="MLP-text">Chtěla ho pohladit po předloktí, ale Hynek jí ruku vztekle vyškubl.</p>
			<p class="MLP-text">Zkoušel si představit, jestli dokáže být bez ní. A&#160;bez Jakuba.</p>
			<p class="MLP-text">Náhle mu připadalo, že život je tak složitý a&#160;těžký úkol, že na něj možná ani nestačí.</p>
		</div>
</body>
</html>