<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Hysterická opatrnost">
    <meta name="apple-mobile-web-app-capable" content="yes">
    <title>Hysterická opatrnost</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="24">
    <link rel="prev" href="./ucastnici_zajezdu_025.html">
    <link rel="next" href="./ucastnici_zajezdu_027.html">
    <link rel="self" href="ucastnici_zajezdu_026.html">
    <meta name="identifier" content="viewegh-ucastnici-zajezdu-bd89628">
    <meta name="role" content="chapter">
  </head>
  <body data-nb-words="573" data-nb-chars="3226" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_025.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="20"><span class="idea" data-nb-ref-number="1" id="idea1" data-nb-words="2" data-nb-chars="20">Hysterická opatrnost</span></h1>
        <p class="chunk" data-nb-ref-number="2" id="chunk2" data-nb-words="12" data-nb-chars="61"><span class="idea" data-nb-ref-number="2" id="idea2" data-nb-words="12" data-nb-chars="61">Jakub si&nbsp;znovu uvědomil, že&nbsp;si&nbsp;teď mnohem líp rozumí s&nbsp;mámou.</span></p>
        <p class="chunk" data-nb-ref-number="3" id="chunk3" data-nb-words="278" data-nb-chars="1558"><span class="idea" data-nb-ref-number="3" id="idea3" data-nb-words="278" data-nb-chars="1558">Začalo to&nbsp;už&nbsp;někdy před rokem, když se&nbsp;ve&nbsp;škole odhlásil z&nbsp;historického kroužku a&nbsp;z&nbsp;Klubu mladého diváka a&nbsp;přihlásil se&nbsp;dvakrát týdně na&nbsp;judo; jemu, Jakubovi, to&nbsp;připadalo jako ta&nbsp;nejrozumnější věc na&nbsp;světě, kterou měl ostatně udělat už&nbsp;dávno, ale táta doslova vyšiloval a&nbsp;ptal se&nbsp;ho, jestli prý mu&nbsp;na&nbsp;vytloukání mozku nestačí časopis Bravo, který mu&nbsp;kupuje máma. Navíc se&nbsp;mohl zbláznit, když zjistil, že&nbsp;judo není ve&nbsp;škole, ale až&nbsp;v&nbsp;té tělocvičně v&nbsp;Riegrových sadech, a&nbsp;že tam bude muset dojíždět. Máma naštěstí úplně klidně řekla, že&nbsp;ho&nbsp;tam bude vozit, a&nbsp;to taky dělala, takže fotříkovi sklaplo. S&nbsp;tou jeho hysterickou opatrností to&nbsp;bylo vážně hrozný&nbsp;– ještě teď se&nbsp;Jakub propadá hanbou, když si&nbsp;vzpomene, že&nbsp;ho&nbsp;táta ještě ve&nbsp;druhý třídě vodil přede všema klukama přes ulici za&nbsp;ruku. Za&nbsp;ruku! Někdy měl fakt pocit, že&nbsp;tátovi v&nbsp;tomhle směru už&nbsp;trochu hrabe&nbsp;– třeba loni v&nbsp;létě na&nbsp;Sázavě, kde všichni ostatní kluci úplně normálně skákali z&nbsp;vyvráceného stromu do&nbsp;řeky, ale on&nbsp;nemohl, dokud táta vlastníma rukama neprohmatal dno, jestli tam prej není nějakej nebezpečnej kůl nebo balvan. Co&nbsp;by&nbsp;panebože dělal kůl v&nbsp;řece? Všichni se&nbsp;mu&nbsp;kvůli tomu smáli. Nebo jednou, když si&nbsp;dělal úkol ze&nbsp;zeměpisu a&nbsp;normálně u&nbsp;toho cucal pastelku, tak se&nbsp;táta z&nbsp;ničeho nic přiřítil, vytrhl mu&nbsp;ji&nbsp;z&nbsp;pusy a&nbsp;zkoumal, jestli prej není toxická. Nebo když si&nbsp;koupí nanuk, tak u&nbsp;toho musí vždycky sedět, aby si&nbsp;prej nevrazil do&nbsp;krku tu&nbsp;dřevěnou štangli. Prostě blázen. Dokonce i&nbsp;máma říkala, že&nbsp;neví, jestli se&nbsp;má&nbsp;smát, nebo brečet, a&nbsp;ona sama uznávala, že&nbsp;je&nbsp;to&nbsp;hysterická opatrnost.</span></p>
        <p class="chunk" data-nb-ref-number="4" id="chunk4" data-nb-words="14" data-nb-chars="89"><span class="idea" data-nb-ref-number="4" id="idea4" data-nb-words="14" data-nb-chars="89">Potom není divu, že&nbsp;při takové výchově nevyroste z&nbsp;člověka normální kluk, ale homosexuál.</span></p>
        <p class="chunk" data-nb-ref-number="5" id="chunk5" data-nb-words="126" data-nb-chars="719"><span class="idea" data-nb-ref-number="5" id="idea5" data-nb-words="126" data-nb-chars="719">Teď se&nbsp;to&nbsp;naštěstí s&nbsp;tátou hodně zlepšilo, protože není věčně doma: buď je&nbsp;v&nbsp;tom svym parlamentu, nebo někde na&nbsp;cestách, takže nemá na&nbsp;hysterickou opatrnost moc času&nbsp;– a&nbsp;když náhodou doma je, stejně sedí v&nbsp;pracovně a&nbsp;čte si&nbsp;nějaký politický blbosti nebo píše nějaký důležitý kraviny na&nbsp;tom svym notebooku. Na&nbsp;ten je&nbsp;ale děsně háklivej, a&nbsp;když ho&nbsp;Jakubovi někdy výjimečně půjčí, sedí mu&nbsp;stejně celou dobu za&nbsp;zádama a&nbsp;opakuje furt dokola, že&nbsp;ten notebook není v&nbsp;jeho osobním vlastnictví a&nbsp;že stál sto dvanáct tisíc, a&nbsp;když on, Jakub, náhodou zmáčkne třeba nějakou špatnou klávesu, tak otec hned vyjede, co&nbsp;že&nbsp;to&nbsp;herdek dělá?!, takže z&nbsp;toho notebooku kvůli tomu jeho věčnýmu sekýrování a&nbsp;komandování stejně vůbec nic nemá.</span></p>
        <p class="chunk" data-nb-ref-number="6" id="chunk6" data-nb-words="137" data-nb-chars="764"><span class="idea" data-nb-ref-number="6" id="idea6" data-nb-words="137" data-nb-chars="764">A&nbsp;taky teď úplně ztratil smysl pro humor, protože když byl Jakub na&nbsp;jaře s&nbsp;mámou na&nbsp;Matějský a&nbsp;koupil mu&nbsp;úplně dokonalý umělý hovno, zakroucený a&nbsp;všechno, za&nbsp;který utratil veškerý svý kapesný, tak se&nbsp;táta vůbec nesmál! Přitom by&nbsp;ho&nbsp;moh perfektně použít na&nbsp;nějakej fór v&nbsp;parlamentu! Ale on&nbsp;se&nbsp;ani neusmál, chvíli na&nbsp;to&nbsp;fakt úplně dokonalý hovno zíral a&nbsp;potom se&nbsp;zavřel v&nbsp;pracovně. Ani když mu&nbsp;Jakub vypráví ty&nbsp;nejlepší vtipy, se&nbsp;nesměje! Vždycky jenom zdvihne oči ke&nbsp;stropu, jako že&nbsp;to&nbsp;je&nbsp;ta&nbsp;nejblbější věc, kterou kdy slyšel. Nesmál se&nbsp;dokonce ani tomu fakt docela dobrýmu fóru, jak ta&nbsp;ženská vypadne ze&nbsp;sedmýho patra, ale nic se&nbsp;jí&nbsp;nestane, protože má&nbsp;vložky s&nbsp;křidýlkama&nbsp;– a&nbsp;tomu se&nbsp;smáli všichni, komu ho&nbsp;vyprávěl, máma, babička, a&nbsp;dokonce i&nbsp;jejich angličtinář.</span></p>
        <p class="chunk" data-nb-ref-number="7" id="chunk7" data-nb-words="4" data-nb-chars="15"><span class="idea" data-nb-ref-number="7" id="idea7" data-nb-words="4" data-nb-chars="15">A&nbsp;to je&nbsp;učitel!</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_027.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>