<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Podobenství o&nbsp;skutečném významu literární kritiky">
    <meta name="apple-mobile-web-app-capable" content="yes">
    <title>Podobenství o&nbsp;skutečném významu literární kritiky</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="134">
    <link rel="prev" href="./ucastnici_zajezdu_135.html">
    <link rel="next" href="./ucastnici_zajezdu_137.html">
    <link rel="self" href="ucastnici_zajezdu_136.html">
    <meta name="identifier" content="viewegh-ucastnici-zajezdu-bd89628">
    <meta name="role" content="chapter">
  </head>
  <body data-nb-words="871" data-nb-chars="5574" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_135.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="6" data-nb-chars="49"><span class="idea" data-nb-ref-number="1" id="idea1" data-nb-words="6" data-nb-chars="49">Podobenství o&nbsp;skutečném významu literární kritiky</span></h1>
        <p class="chunk" data-nb-ref-number="2" id="chunk2" data-nb-words="5" data-nb-chars="26"><span class="idea" data-nb-ref-number="2" id="idea2" data-nb-words="5" data-nb-chars="26">Jolaně bylo s&nbsp;Maxem dobře.</span></p>
        <p class="chunk" data-nb-ref-number="3" id="chunk3" data-nb-words="125" data-nb-chars="747"><span class="idea" data-nb-ref-number="3" id="idea3" data-nb-words="125" data-nb-chars="747">Vyhřívala se&nbsp;na&nbsp;slunci, jedla jahody, které jí&nbsp;koupil, a&nbsp;pozorně mu&nbsp;naslouchala. Nevadilo jí, že&nbsp;mluví&nbsp;– očividně ve&nbsp;snaze vyhnout se&nbsp;jakékoli další zmínce o&nbsp;včerejší noci&nbsp;– téměř jen o&nbsp;literatuře a&nbsp;zejména pak o&nbsp;literární kritice; vytušila správně, že&nbsp;trable s&nbsp;literárními kritiky Max podvědomě používá jako okázalou protiváhu svého nočního dolce vita&nbsp;– a&nbsp;svým příštím dotazem mu&nbsp;to&nbsp;žhavé téma dokonce sama znovu přihrála. Maxe její zájem potěšil a&nbsp;začal jí&nbsp;o&nbsp;kriticích vyprávět podrobněji: Jeden prý namítá, že&nbsp;Maxův román je&nbsp;chytrý až&nbsp;přespříliš&nbsp;– zatímco druhý o&nbsp;tomtéž románu tvrdí, že&nbsp;se&nbsp;vyznačuje naprostou absencí myšlenek. Jiný kritik román označí za&nbsp;love story s&nbsp;odhalenou hrudí&nbsp;– a&nbsp;další klidně napíše, že&nbsp;Max prý neměl odvahu riskovat.</span></p>
        <p class="chunk" data-nb-ref-number="4" id="chunk4" data-nb-words="9" data-nb-chars="56"><span class="idea" data-nb-ref-number="4" id="idea4" data-nb-words="9" data-nb-chars="56">„A&nbsp;mě přitom ten román stál manželství!“ vykřikoval Max.</span></p>
        <p class="chunk" data-nb-ref-number="5" id="chunk5" data-nb-words="709" data-nb-chars="4577"><span class="idea" data-nb-ref-number="5" id="idea5" data-nb-words="709" data-nb-chars="4577">Vlastní monolog ho&nbsp;záhy strhl natolik, že&nbsp;v&nbsp;něm vzrušeně pokračoval i&nbsp;během plavání v&nbsp;moři. S&nbsp;překvapující vášní se&nbsp;rozhovořil o&nbsp;problémech s&nbsp;takzvaným autobiografickým principem a&nbsp;psaním v&nbsp;první osobě&nbsp;– kdyby prý u&nbsp;dotyčné knihy pouze mechanicky změnil první vyprávěcí osobu za&nbsp;třetí, tvrdil Jolaně, museli by&nbsp;někteří kritici své recenze zgruntu přepsat. Chystaný román se&nbsp;prý proto rozhodl napsat ve&nbsp;třetí osobě rovnou, ovšem tak, že&nbsp;postava spisovatele&nbsp;– kterou samozřejmě pojedná s&nbsp;fowleovsky ironickým odstupem&nbsp;– ponese jeho vlastní nezaměnitelné rysy, čímž prý bude jejímu pohledu dodána potřebná kredibilita. Navíc údajně nesvěří své zkušenosti&nbsp;– s&nbsp;manželstvím, s&nbsp;přáteli, s&nbsp;rodiči a&nbsp;s&nbsp;lidmi vůbec&nbsp;– pouze tomuto svému alter egu, nýbrž hned několika hlavním postavám; šlapaje vodu, nazýval to&nbsp;Max principem skryté autobiografie a&nbsp;dodal, že&nbsp;je&nbsp;velmi zvědavý, co&nbsp;se&nbsp;od&nbsp;všech těch písničkářů, básníků a&nbsp;jazykovědců, kteří se&nbsp;z&nbsp;jakéhosi jemu neznámého důvodu považují za&nbsp;literární kritiky a&nbsp;kteří v&nbsp;poslední době projevují dojemnou starostlivost o&nbsp;jeho zdravý umělecký vývoj, po&nbsp;vydání románu zase dočte. Vytýkají mu&nbsp;prý například, že&nbsp;se&nbsp;čtenářům podbízí. Ale Max na&nbsp;ně&nbsp;prý kašle. Od&nbsp;první chvíle, kdy začal psát, si&nbsp;vždycky přál, aby čtenáři jeho knihám rozuměli a&nbsp;aby se&nbsp;jim dobře četly. Proto se&nbsp;prý snaží vyprávět srozumitelně. A&nbsp;samozřejmě pravdivě a&nbsp;pokud možno vtipně. Proto má&nbsp;prý vždycky upřímnou radost, když mu&nbsp;jeho čtenáři řeknou nebo napíšou, že&nbsp;se&nbsp;jim jeho román líbil, že&nbsp;jim mile připomněl jejich vlastní životní příběh nebo že&nbsp;je&nbsp;rozesmál. Kritika ho&nbsp;za&nbsp;to&nbsp;ale označuje za&nbsp;povrchního humoristu, který používá humoru jako lubrikantu, jímž protlačuje své texty do&nbsp;hlav čtenářů&nbsp;– Maxe by&nbsp;ovšem zajímalo, jestli tihle kritici někdy zkusili strávit třeba jen dvě hodiny s&nbsp;někým, kdo je&nbsp;zcela bez humoru. Nebo jestli si&nbsp;v&nbsp;poslední době zkusili v&nbsp;knihkupectví sehnat vtipnou, čtivou a&nbsp;vkus neurážející knihu&nbsp;– samozřejmě že&nbsp;ne&nbsp;pro ně, vzdělané pražské intelektuály, ale třeba pro jejich venkovského otce nebo babičku. Nebo jestli někdy seděli tři hodiny za&nbsp;absolutního ticha, přerušovaného jen rozpačitým pokašláváním, v&nbsp;poloprázdném Divadle Za&nbsp;branou. Max to&nbsp;prý zažil. Ten kult vážnosti, který v&nbsp;Čechách panuje, je&nbsp;mu&nbsp;prý zcela nepochopitelný&nbsp;– on&nbsp;osobně je&nbsp;prý bytostně přesvědčen, že&nbsp;neexistuje jediný důvod, proč by&nbsp;vážnost nemohla být stejně pitomá jako cokoliv jiného. Jako jiné knihy&nbsp;– kritikům prý většinou nevadí, že&nbsp;jsou těžkopádné, zdlouhavé, popisné, překombinované, nesrozumitelné, nepozoruhodné a&nbsp;nudné&nbsp;– hlavně, že&nbsp;nejsou ani trochu humoristické. Max je&nbsp;prý podle kritiků typickým představitelem střední kultury&nbsp;– midcultu&nbsp;– která vzniká korupcí kultury vysoké. Do&nbsp;vysoké kultury Max rozhodně nepatří. Za&nbsp;všechno, čím Max nyní je, vděčí totiž podle člověka jménem Martin Les pouze kulturní nedovzdělanosti českého národa, respektive jeho elit. Nedovzdělané kulturní elity, vykřikoval Max, plivaje vodu, mu&nbsp;totiž všechny čtyři dosavadní knihy vydali v&nbsp;několika reedicích, nedovzdělaní porotci mu&nbsp;udělili cenu, nedovzdělaní čtenáři jmenovali jeho knihy v&nbsp;celostátních anketách, nedovzdělaní scenáristé, režiséři, dramaturgové a&nbsp;producenti se&nbsp;rozhodli jeho romány zfilmovat a&nbsp;adaptovat pro divadlo a&nbsp;díky nedovzdělaným kulturním elitám v&nbsp;Německu, Holandsku, Maďarsku, Francii, Anglii, USA a&nbsp;Israeli vycházejí oba jeho romány také v&nbsp;překladech. Naštěstí pro českou kulturu, konstatoval sarkasticky Max, tu&nbsp;ovšem ještě je&nbsp;i&nbsp;početná <em>vzdělaná</em> národní elita, která na&nbsp;Maxovu naprostou uměleckou nedostatečnost záslužně poukázala a&nbsp;celý ten neslýchaný podvod označila pravým jménem. Max si&nbsp;zuřivě odfrkl. Chce Jolana vědět, kdo tuto vzdělanou elitu tvoří? Především již zmíněný Martin Les&nbsp;– a&nbsp;dále pak Lubomír Kasal, Jiří Dědeček, Pavel Mandys, Michael Špirit a&nbsp;samozřejmě Jaromír Slomek, největší z&nbsp;nejmenších českých kritiků, jehož životním kritickým výkonem je&nbsp;prý nález pravopisné chyby na&nbsp;straně jedna. A&nbsp;konečně Petr Fidelius. Max se&nbsp;zajíkával vzteky už&nbsp;předtím, ale jakmile se&nbsp;zmínil o&nbsp;posledně jmenovaném kritikovi&nbsp;– jehož jméno Jolana mimochodem v&nbsp;životě neslyšela&nbsp;– propadl hotovému záchvatu. Neuvěřitelně zrychlil, takže mu&nbsp;Jolana sotva stačila, divoce kolem sebe mlátil do&nbsp;vody a&nbsp;křičel na&nbsp;onoho člověka, jako kdyby tu&nbsp;s&nbsp;nimi plaval v&nbsp;moři: oslovoval ho&nbsp;neustále milý kritiku, arogantně mu&nbsp;tykal a&nbsp;nadával mu&nbsp;do&nbsp;hovada všech hovad. V&nbsp;jedné chvíli se&nbsp;rozohnil natolik, že&nbsp;přehlédl blížící se&nbsp;vlnu a&nbsp;slaná voda mu&nbsp;natekla do&nbsp;úst v&nbsp;takovém množství, až&nbsp;se&nbsp;málem pozvracel. Jolana ho&nbsp;musela chytit za&nbsp;ruku, aby se&nbsp;pro samé kuckání a&nbsp;dávení neutopil.</span></p>
        <p class="chunk" data-nb-ref-number="6" id="chunk6" data-nb-words="17" data-nb-chars="119"><span class="idea" data-nb-ref-number="6" id="idea6" data-nb-words="17" data-nb-chars="119">„Hle, podobenství o&nbsp;skutečném významu literární kritiky!“ sípal trpce Max se&nbsp;zarudlýma očima, když konečně nabral dech.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_137.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>