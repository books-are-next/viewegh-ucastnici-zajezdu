<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Denisino podezření">
    <meta name="apple-mobile-web-app-capable" content="yes">
    <title>Denisino podezření</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="173">
    <link rel="prev" href="./ucastnici_zajezdu_174.html">
    <link rel="next" href="./ucastnici_zajezdu_176.html">
    <link rel="self" href="ucastnici_zajezdu_175.html">
    <meta name="identifier" content="viewegh-ucastnici-zajezdu-697ddee">
    <meta name="role" content="chapter">
  </head>
  <body data-nb-words="592" data-nb-chars="3601" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_174.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="18"><span class="idea" data-nb-ref-number="1" id="idea1" data-nb-words="2" data-nb-chars="18">Denisino podezření</span></h1>
        <p class="chunk" data-nb-ref-number="2" id="chunk2" data-nb-words="88" data-nb-chars="560"><span class="idea" data-nb-ref-number="2" id="idea2" data-nb-words="88" data-nb-chars="560">Denisa se&nbsp;nenápadně otočila, aby se&nbsp;podívala, co&nbsp;dělá Hynek: Hovořil o&nbsp;čemsi s&nbsp;manželkou. Když se&nbsp;otáčela nazpátek, všimla si, že&nbsp;Jolana a&nbsp;ten Ukrajinec, kteří seděli na&nbsp;sedadlech za&nbsp;ní, mají přes nohy přehozenou tenkou kostkovanou přikrývku. Na&nbsp;tom by&nbsp;samozřejmě nebylo nic divného, neboť teď v&nbsp;noci měli nějakou přikrývku nebo alespoň větší osušku téměř všichni, jenomže Denisa si&nbsp;i&nbsp;v&nbsp;onom přítmí, které v&nbsp;autobuse panovalo, dobře všimla Ukrajincovy pravé ruky, jejíž silueta pod pokrývkou nepřipouštěla žádnou pochybnost. Ano, ležela přímo v&nbsp;Jolanině klíně.</span></p>
        <p class="chunk" data-nb-ref-number="3" id="chunk3" data-nb-words="375" data-nb-chars="2280"><span class="idea" data-nb-ref-number="3" id="idea3" data-nb-words="375" data-nb-chars="2280">Denisa ten výjev spatřila jen na&nbsp;zlomek sekundy, ale přesto by&nbsp;se&nbsp;byla vsadila, že&nbsp;se&nbsp;Ukrajincova ruka pohybovala. Ten kostkovaný vzor se&nbsp;v&nbsp;chabém odlesku světel zvenčí docela zřetelně zavlnil. Prokrista, to&nbsp;je&nbsp;panoptikum, říkala si&nbsp;Denisa. Její sedačka, na&nbsp;niž si&nbsp;právě položila tvář, byla sklopená do&nbsp;nejzazší dolní polohy, takže od&nbsp;té&nbsp;sodomy ji&nbsp;dělilo sotva padesát, šedesát centimetrů. Snažila se&nbsp;svým podezřením bavit, ale proti své vůli cítila spíše jakýsi vnitřní neklid a&nbsp;primitivní zvědavost. Nemohla navíc kvůli nim přemýšlet o&nbsp;sobě a&nbsp;o&nbsp;Hynkovi. Napjatě poslouchala, ale žádné předpokládané zvuky k&nbsp;ní nedolehly. Tak kde to&nbsp;vázne? říkala si. Snažila se&nbsp;přesvědčit sama sebe, že&nbsp;je&nbsp;to&nbsp;ona, kdo má&nbsp;nad celou tou trapnou situací převahu. Náhle naprosto jasně ucítila, jak se&nbsp;Jolaniny nohy na&nbsp;pár vteřin zapřely do&nbsp;kovové trnože pod jejím sedadlem. Napjala sluch, ale Jolanino dýchání bylo i&nbsp;nadále zcela pravidelné. Tak co&nbsp;to&nbsp;bylo? přemýšlela Denisa. Stáhla si&nbsp;kalhotky! napadlo ji&nbsp;náhle. No&nbsp;jasně! Ráda by&nbsp;se&nbsp;byla se&nbsp;svým poněkud šokujícím objevem svěřila šeptem Irmě, ale Irma spala. Ona si&nbsp;klidně spí&nbsp;– a&nbsp;tady se&nbsp;zatím dějí takové věci! Potřebovala se&nbsp;přesvědčit. Nedalo jí&nbsp;to. Postavila se, s&nbsp;hranou rozespalostí v&nbsp;uličce maličko zavrávorala a&nbsp;pomalu šátrala v&nbsp;síťce na&nbsp;zavazadla po&nbsp;plastikové láhvi s&nbsp;minerálkou. Mžourala očima a&nbsp;tvářila se&nbsp;unaveně a&nbsp;apaticky, avšak její zrak, sluch i&nbsp;čich byly v&nbsp;ledovém střehu. Rychle, ale pozorně si&nbsp;podezřelou dvojici prohlédla: oba byli přikrytí; Jolana téměř až&nbsp;k&nbsp;ramenům, Ukrajinec po&nbsp;předloktí; jeho pravačka, sevřená Jolaninými stehny, se&nbsp;nehýbala. Oba měli zavřené oči, ale Denisa si&nbsp;přesto nebyla jistá, že&nbsp;ji&nbsp;Jolana nebo Oleg nepozorují. Neodvážila se&nbsp;svůj průzkum déle protahovat; napila se&nbsp;a&nbsp;už bez průtahů si&nbsp;znovu sedla. Vzadu bylo ticho. Nic se&nbsp;tam nehýbalo. Denisa si&nbsp;musela přiznat, že&nbsp;je&nbsp;trochu zklamaná. Napínala uši a&nbsp;nasávala vzduch, ale nedělo se&nbsp;nic. Že&nbsp;by&nbsp;je&nbsp;vyplašila? Nebo že&nbsp;by&nbsp;se&nbsp;ve&nbsp;svém podezření mýlila? Najednou si&nbsp;sama před sebou připadala poněkud směšně. Panebože, vždyť ona normálně vstala, aby je&nbsp;šmírovala… Zasmála se, ale ten nepříjemný pocit studu v&nbsp;ní zůstával. Zavřela oči. Rozhodla se, že&nbsp;na&nbsp;celou tu&nbsp;věc co&nbsp;nejrychleji zapomene. Nejsou tu&nbsp;snad důležitější věci, o&nbsp;kterých by&nbsp;měla přemýšlet?</span></p>
        <p class="chunk" data-nb-ref-number="4" id="chunk4" data-nb-words="100" data-nb-chars="605"><span class="idea" data-nb-ref-number="4" id="idea4" data-nb-words="100" data-nb-chars="605">Už&nbsp;se&nbsp;začínala propadat do&nbsp;jakéhosi polospánku, když vtom znovu ucítila, že&nbsp;se&nbsp;Jolana zapřela do&nbsp;stupačky. Tak přece! říkala si&nbsp;Denisa skoro radostně. Tlak sílil. Jolana navíc musela na&nbsp;sedadle sklouznout o&nbsp;značný kus dolů, protože Denisa nyní zřetelně cítila, jak ji&nbsp;do&nbsp;zad tlačí její kolena. Sedadlo dokonce krátce zaskřípělo. Tohle už&nbsp;se&nbsp;tedy rozhodně nedalo přehlédnout. Kde si&nbsp;myslí, že&nbsp;jsou? Náhle tlak povolil. Jolana polkla a&nbsp;přerývaně dýchala nosem. Vyndala si&nbsp;ruce zpod pokrývky a&nbsp;položila je&nbsp;na&nbsp;držadlo na&nbsp;Denisině sedadle. Denisa měla pocit, že&nbsp;cítí horko, které z&nbsp;nich sálá, i&nbsp;ten známý pach.</span></p>
        <p class="chunk" data-nb-ref-number="5" id="chunk5" data-nb-words="16" data-nb-chars="88"><span class="idea" data-nb-ref-number="5" id="idea5" data-nb-words="16" data-nb-chars="88">No&nbsp;to&nbsp;snad není pravda! ušklíbla se&nbsp;v&nbsp;duchu posměšně, ale její převaha byla dávno tatam.</span></p>
        <p class="chunk" data-nb-ref-number="6" id="chunk6" data-nb-words="11" data-nb-chars="50"><span class="idea" data-nb-ref-number="6" id="idea6" data-nb-words="11" data-nb-chars="50">A&nbsp;Hynek&nbsp;– otočila se&nbsp;– se&nbsp;klidně baví s&nbsp;manželkou!</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_176.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>