<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="K&nbsp;některým dalším aspektůmmilostné předehry">
    <meta name="apple-mobile-web-app-capable" content="yes">
    <title>K&nbsp;některým dalším aspektůmmilostné předehry</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="122">
    <link rel="prev" href="./ucastnici_zajezdu_123.html">
    <link rel="next" href="./ucastnici_zajezdu_125.html">
    <link rel="self" href="ucastnici_zajezdu_124.html">
    <meta name="identifier" content="viewegh-ucastnici-zajezdu-cd83798">
    <meta name="role" content="chapter">
  </head>
  <body data-nb-words="725" data-nb-chars="4544" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_123.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="5" data-nb-chars="43"><span class="idea" data-nb-ref-number="1" id="idea1" data-nb-words="5" data-nb-chars="43">K&nbsp;některým dalším aspektůmmilostné předehry</span></h1>
        <p class="chunk" data-nb-ref-number="2" id="chunk2" data-nb-words="8" data-nb-chars="53"><span class="idea" data-nb-ref-number="2" id="idea2" data-nb-words="8" data-nb-chars="53">Denisa odemkla, rozsvítila a&nbsp;rovnou se&nbsp;šla sprchovat.</span></p>
        <p class="chunk" data-nb-ref-number="3" id="chunk3" data-nb-words="112" data-nb-chars="697"><span class="idea" data-nb-ref-number="3" id="idea3" data-nb-words="112" data-nb-chars="697">Hynek zaznamenal, že&nbsp;na&nbsp;rozdíl od&nbsp;Maxova pokoje je&nbsp;tento pokoj uklizený a&nbsp;příjemně voní. Trochu nervózně se&nbsp;rozhlédl, jako by&nbsp;nemohl pochopit, co&nbsp;ve&nbsp;svých čtyřiatřiceti letech dělá v&nbsp;pokoji dvou dvacetiletých dívek, ale malý plyšový medvídek koala na&nbsp;jednom z&nbsp;nočních stolků, kterého si&nbsp;nyní soustředěně prohlížel, mu&nbsp;žádné vysvětlení neposkytl. Na&nbsp;jedné straně už&nbsp;začínal střízlivět a&nbsp;jeho mysl byla chvílemi až&nbsp;překvapivě jasná, ale zároveň se&nbsp;ještě přistihoval, že&nbsp;se&nbsp;občas zcela bezdůvodně usmívá a&nbsp;že přitom pohazuje svou podivně těžkou hlavou. Zavřel oči a&nbsp;naslouchal hlasu svých útrob. Tak jako vždycky, když byl nervózní, se&nbsp;mu&nbsp;začalo chtít na&nbsp;záchod. Sedl si&nbsp;do&nbsp;křesla a&nbsp;bázlivě vyčkával.</span></p>
        <p class="chunk" data-nb-ref-number="4" id="chunk4" data-nb-words="107" data-nb-chars="678"><span class="idea" data-nb-ref-number="4" id="idea4" data-nb-words="107" data-nb-chars="678">Vyšla ven, vysprchovaná a&nbsp;zabalená do&nbsp;velké bílé osušky. Její dech voněl mentolovou zubní pastou. Vstal, položil jí&nbsp;ruku pod zadek a&nbsp;pohladil ji&nbsp;na&nbsp;mokrých stehnech. Potom si&nbsp;hřbetem dlaně vyvzdoroval pod osuškou potřebný prostor a&nbsp;přesunul ruku do&nbsp;jejího klína. Pomalu, přemýšlivě ji&nbsp;laskal; měla tuhé, drsné chloupky, po&nbsp;stranách vyholené, a&nbsp;byla už&nbsp;hodně vlhká. Dotýkat se&nbsp;mě&nbsp;umí, uvědomila si&nbsp;Denisa. Bez ostychu se&nbsp;rozkročila a&nbsp;zvrátila hlavu. Naštěstí nijak přehnaně nesténala a&nbsp;pouze několikrát slabě sykla, takže to&nbsp;působilo vcelku přesvědčivě, ale Hynkovi stejně blesklo hlavou, jestli to&nbsp;nebylo hrané. Pořád měl trému. Znovu zavřel oči a&nbsp;naslouchal dění ve&nbsp;svém břiše.</span></p>
        <p class="chunk" data-nb-ref-number="5" id="chunk5" data-nb-words="4" data-nb-chars="29"><span class="idea" data-nb-ref-number="5" id="idea5" data-nb-words="4" data-nb-chars="29">„Nespi,“ pošeptala mu&nbsp;Denisa.</span></p>
        <p class="chunk" data-nb-ref-number="6" id="chunk6" data-nb-words="10" data-nb-chars="53"><span class="idea" data-nb-ref-number="6" id="idea6" data-nb-words="10" data-nb-chars="53">S&nbsp;omluvou odešel do&nbsp;koupelny a&nbsp;zavřel za&nbsp;sebou dveře.</span></p>
        <p class="chunk" data-nb-ref-number="7" id="chunk7" data-nb-words="123" data-nb-chars="788"><span class="idea" data-nb-ref-number="7" id="idea7" data-nb-words="123" data-nb-chars="788">Pohled na&nbsp;všudypřítomné krémy, oční stíny, šampony, kondi­cionéry, tělová mléka, laky a&nbsp;odlakovače na&nbsp;nehty a&nbsp;vlasová tužidla mu&nbsp;nebyl právě příjemný, neboť hned několik stejných značek používala i&nbsp;jeho žena Zuzana. Krátce zaváhal, zda má&nbsp;pustit větrák; jako milostná předehra mu&nbsp;to&nbsp;nepřipadalo právě nejvhodnější, a&nbsp;proto se&nbsp;rozhodl, že&nbsp;větrák pouštět nebude. Musí své vnitřnosti ovládnout. Zdvihl prkénko a&nbsp;začal močit; trochu se&nbsp;styděl, že&nbsp;ho&nbsp;Denisa slyší, a&nbsp;proto nasměroval proud moči tak, aby nehlučně stékal po&nbsp;vnitřní stěně záchodové mísy. Dvakrát či&nbsp;třikrát penisem navykle třepl, ale když si&nbsp;natáhl slipy a&nbsp;zapnul zip khaki kalhot, spatřil přesto u&nbsp;poklopce poměrně velkou mokrou skvrnu. Chvíli na&nbsp;ni&nbsp;nechápavě hleděl a&nbsp;potom se&nbsp;ji&nbsp;bez úspěchu pokusil vysušit toaletním papírem.</span></p>
        <p class="chunk" data-nb-ref-number="8" id="chunk8" data-nb-words="3" data-nb-chars="24"><span class="idea" data-nb-ref-number="8" id="idea8" data-nb-words="3" data-nb-chars="24">„Pohni,“ uslyšel Denisu.</span></p>
        <p class="chunk" data-nb-ref-number="9" id="chunk9" data-nb-words="74" data-nb-chars="489"><span class="idea" data-nb-ref-number="9" id="idea9" data-nb-words="74" data-nb-chars="489">Trapná nehoda spolu s&nbsp;pocitem, že&nbsp;je&nbsp;v&nbsp;koupelně už&nbsp;nevysvětlitelně dlouho, Hynkovu nervozitu ještě umocnily, takže nakonec musel vysoušení přerušit, pustit větrák a&nbsp;rychle sklopit prkénko, které mu&nbsp;ovšem vylétlo z&nbsp;rukou; nikdy by&nbsp;nevěřil, že&nbsp;jediné prkénko může v&nbsp;nočním tichu spícího hotelu způsobit takový rámus. Větrák byl rovněž hlučný, ale bohužel zase ne&nbsp;natolik, aby přehlušil jeho dosti bouřlivou defekaci. Znepokojeně se&nbsp;natáhl k&nbsp;umývadlu a&nbsp;naplno roztočil oba vodovodní kohoutky.</span></p>
        <p class="chunk" data-nb-ref-number="10" id="chunk10" data-nb-words="25" data-nb-chars="158"><span class="idea" data-nb-ref-number="10" id="idea10" data-nb-words="25" data-nb-chars="158">Pohled na&nbsp;dno mísy v&nbsp;něm navzdory okolnostem dokázal vyvolat uznalé uspokojení&nbsp;– ale hned vzápětí se&nbsp;musel vyprázdnit znovu, takže i&nbsp;spláchnout musel dvakrát.</span></p>
        <p class="chunk" data-nb-ref-number="11" id="chunk11" data-nb-words="7" data-nb-chars="43"><span class="idea" data-nb-ref-number="11" id="idea11" data-nb-words="7" data-nb-chars="43">„Dělej!“ volala Denisa. „Chce se&nbsp;mi&nbsp;čúrat.“</span></p>
        <p class="chunk" data-nb-ref-number="12" id="chunk12" data-nb-words="102" data-nb-chars="633"><span class="idea" data-nb-ref-number="12" id="idea12" data-nb-words="102" data-nb-chars="633">Rychle si&nbsp;přesedl na&nbsp;bidet, a&nbsp;zatímco si&nbsp;omýval řiť, nasál vzduch. Bez ohledu na&nbsp;zapnutou ventilaci byla už&nbsp;celá místnůstka naplněna pronikavým zápachem, jehož nejvýraznější složku tvořila jeho večeře: <em>pasta e&nbsp;fagioli a&nbsp;fegato alla veneziana</em>. V&nbsp;zoufalé snaze ono dopuštění nějak napravit, rozprášil do&nbsp;ovzduší parfém My&nbsp;Melody Dream, který objevil na&nbsp;jedné z&nbsp;poliček, ale ten v&nbsp;kombinaci s&nbsp;výše zmíněnými fazolemi a&nbsp;játry na&nbsp;cibulce vytvořil kompozici tak dusivou, že&nbsp;se&nbsp;málem pozvracel. Ke&nbsp;všemu zjistil, že&nbsp;skvrna na&nbsp;kalhotech dosud nezmizela, takže se&nbsp;musel svléknout a&nbsp;– jakkoli to&nbsp;předtím neměl v&nbsp;úmyslu&nbsp;– rovněž se&nbsp;vysprchovat.</span></p>
        <p class="chunk" data-nb-ref-number="13" id="chunk13" data-nb-words="47" data-nb-chars="258"><span class="idea" data-nb-ref-number="13" id="idea13" data-nb-words="47" data-nb-chars="258">Do&nbsp;pokoje se&nbsp;vrátil nahý, s&nbsp;ručníkem omotaným kolem beder. Denisa mu&nbsp;přejela rukou po&nbsp;prsou a&nbsp;chystala se&nbsp;projít kolem něho do&nbsp;koupelny; musel ji&nbsp;proto strhnout k&nbsp;sobě, aby ji&nbsp;zdržel na&nbsp;těch několik minut, než si&nbsp;ventilátor&nbsp;– jak doufal&nbsp;– se&nbsp;zápachem poradí.</span></p>
        <p class="chunk" data-nb-ref-number="14" id="chunk14" data-nb-words="8" data-nb-chars="48"><span class="idea" data-nb-ref-number="14" id="idea14" data-nb-words="8" data-nb-chars="48">„Počúrám se,“ řekla Denisa, ale on&nbsp;ji&nbsp;nepouštěl.</span></p>
        <p class="chunk" data-nb-ref-number="15" id="chunk15" data-nb-words="30" data-nb-chars="174"><span class="idea" data-nb-ref-number="15" id="idea15" data-nb-words="30" data-nb-chars="174">Popadla jeden z&nbsp;cípů ručníku a&nbsp;zatáhla za&nbsp;něj; musel se&nbsp;otočit, aby neztratil rovnováhu. Ocitl se&nbsp;zády k&nbsp;ní a&nbsp;instinktivně sevřel nahé půlky&nbsp;– odjakživa nerad ukazoval zadek.</span></p>
        <p class="chunk" data-nb-ref-number="16" id="chunk16" data-nb-words="3" data-nb-chars="19"><span class="idea" data-nb-ref-number="16" id="idea16" data-nb-words="3" data-nb-chars="19">Žertovně ho&nbsp;plácla.</span></p>
        <p class="chunk" data-nb-ref-number="17" id="chunk17" data-nb-words="6" data-nb-chars="44"><span class="idea" data-nb-ref-number="17" id="idea17" data-nb-words="6" data-nb-chars="44">„Mimochodem,“ zasmála se, „máš doufám gumu?“</span></p>
        <p class="chunk" data-nb-ref-number="18" id="chunk18" data-nb-words="13" data-nb-chars="94"><span class="idea" data-nb-ref-number="18" id="idea18" data-nb-words="13" data-nb-chars="94">Samozřejmá věcnost, s&nbsp;níž použila to&nbsp;syrově vulgární slovo, Hynka zaskočila. Skoro podráždila.</span></p>
        <p class="chunk" data-nb-ref-number="19" id="chunk19" data-nb-words="5" data-nb-chars="30"><span class="idea" data-nb-ref-number="19" id="idea19" data-nb-words="5" data-nb-chars="30">„To teda nemám,“ řekl vzdorně.</span></p>
        <p class="chunk" data-nb-ref-number="20" id="chunk20" data-nb-words="12" data-nb-chars="70"><span class="idea" data-nb-ref-number="20" id="idea20" data-nb-words="12" data-nb-chars="70">„Bez gumy s&nbsp;tebou spát nebudu,“ řekla rezolutně a&nbsp;odběhla do&nbsp;koupelny.</span></p>
        <p class="chunk" data-nb-ref-number="21" id="chunk21" data-nb-words="5" data-nb-chars="28"><span class="idea" data-nb-ref-number="21" id="idea21" data-nb-words="5" data-nb-chars="28">„Fuj, to&nbsp;je&nbsp;smrad!“ zvolala.</span></p>
        <p class="chunk" data-nb-ref-number="22" id="chunk22" data-nb-words="16" data-nb-chars="91"><span class="idea" data-nb-ref-number="22" id="idea22" data-nb-words="16" data-nb-chars="91">Mlčky se&nbsp;oblékl; košili si&nbsp;tentokrát nezastrčil do&nbsp;kalhot. Potom se&nbsp;obul a&nbsp;vyšel na&nbsp;chodbu.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_125.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>