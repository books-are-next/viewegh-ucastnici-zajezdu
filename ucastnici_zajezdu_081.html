<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Na místa!">
    <meta name="apple-mobile-web-app-capable" content="yes">
    <title>Na místa!</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="79">
    <link rel="prev" href="./ucastnici_zajezdu_080.html">
    <link rel="next" href="./ucastnici_zajezdu_082.html">
    <link rel="self" href="ucastnici_zajezdu_081.html">
    <meta name="identifier" content="viewegh-ucastnici-zajezdu-697ddee">
    <meta name="role" content="chapter">
  </head>
  <body data-nb-words="848" data-nb-chars="5435" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_080.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="2" data-nb-chars="9"><span class="idea" data-nb-ref-number="1" id="idea1" data-nb-words="2" data-nb-chars="9">Na místa!</span></h1>
        <p class="chunk" data-nb-ref-number="2" id="chunk2" data-nb-words="101" data-nb-chars="738"><span class="idea" data-nb-ref-number="2" id="idea2" data-nb-words="101" data-nb-chars="738">Účastníci zájezdu měli v&nbsp;rozlehlé hotelové restauraci vyhrazen relativně samostatný rohový salonek, oddělený od&nbsp;ostatních prostor z&nbsp;jedné strany modrými vitrážovými skly ve&nbsp;zlatých mosazných rámech, z&nbsp;druhé strany pak impozantní hradbou nejrůznějších subtropických květin; zbývající dvě stěny tvořila velká a&nbsp;většinou otevřená okna s&nbsp;výhledem na&nbsp;přilehlý piniový háj, pláž a&nbsp;moře. Zlatomodré ladění salonku Maxovi mile připomnělo jeho oblíbenou pražskou kavárnu Gany’s; prostorové uspořádání navíc vyhovovalo jeho dětinské slabosti pro souměrnost: přímo uprostřed stál kulatý a&nbsp;každé následující ráno bohatě prostřený švédský stůl, na&nbsp;jehož oběžné dráze byly rozmístěny čtyři menší kulaté stoly, každý s&nbsp;šesti modrými satelitními židlemi.</span></p>
        <p class="chunk" data-nb-ref-number="3" id="chunk3" data-nb-words="485" data-nb-chars="3043"><span class="idea" data-nb-ref-number="3" id="idea3" data-nb-words="485" data-nb-chars="3043">Přítomnost usmívajících se&nbsp;číšníků, tlumená melodie náladového klavíru a&nbsp;lesk sklenic a&nbsp;příborů, předpisově vyrovnaných na&nbsp;zářivě bílých ubrusech mezi elegantními komínky naškrobených ubrousků, dokázaly první kroky příchozích na&nbsp;okamžik zpomalit, avšak hned v&nbsp;příští chvíli kouzlo pominulo a&nbsp;nad vynucenou a&nbsp;lidské povaze v&nbsp;podstatě cizí snahou o&nbsp;důstojnou pomalost rychle zvítězila přirozená touha urvat co&nbsp;nejlepší místa: Jarda bleskurychle obsadil stůl označený číslem 1 a&nbsp;halasně volal na&nbsp;Láďu a&nbsp;jeho ženu Olgu, aby si&nbsp;sedli k&nbsp;nim, zatímco Jituš na&nbsp;jeho příkaz držela u&nbsp;stolu číslo 2 dvě místa pro Járu a&nbsp;Klárku. Šarlota s&nbsp;Helgou, dotčené a&nbsp;znervóznělé skutečností, že&nbsp;jsou předbíhány lidmi, kteří přišli třeba i&nbsp;o&nbsp;dvacet minut později než ony a&nbsp;kteří stáli v&nbsp;oné nikým nerespektované frontě daleko za&nbsp;nimi, vsadily raději na&nbsp;jistotu a&nbsp;s&nbsp;překvapivou mrštností, jež trochu zaskočila Jolanina otce, zasedly dvě židle u&nbsp;téhož stolu. Jolanin otec, v&nbsp;němž se&nbsp;pevné předsevzetí se&nbsp;těchto ponižujících lidských dostihů neúčastnit svářelo s&nbsp;nepříjemnou obavou, že&nbsp;mu&nbsp;některý z&nbsp;pragmatičtěji založených rekreantů vyfoukne před nosem i&nbsp;další vyhlédnuté místo&nbsp;– tentokrát v&nbsp;čele stolu číslo 4&nbsp;– popuzeně postrčil příslušným směrem svou nepochopitelně otálející dceru. Jolana se&nbsp;ovšem tlaku jeho dlaně&nbsp;– který jako by&nbsp;ji&nbsp;rázem uvrhl o&nbsp;patnáct let jejího života nazpět, kamsi doprostřed puberty&nbsp;– rezolutně vzepřela; otočila se&nbsp;a&nbsp;věnovala svému otci krátký šokovaný pohled. Její matka mezitím s&nbsp;dosti odvážnou svévolí zamířila k&nbsp;jinému, otcem nevyhlédnutému stolu, kde už&nbsp;tázavě vyčkával syn toho sympatického mladého poslance; stejně jako Jolana tak nanejvýš neuváženě riskovala, že&nbsp;opět bude všechno špatně. Hynek si&nbsp;ve&nbsp;svém postavení zástupce lidu nemohl a&nbsp;nechtěl žádné strkání dovolit, ale na&nbsp;druhé straně by&nbsp;byl rád seděl s&nbsp;Maxem, Oskarem a&nbsp;Ignácem (kteří nyní trochu nerozhodně postávali nad stolem číslo 3; Max se&nbsp;stále otáčel po&nbsp;Pamele a&nbsp;Oskar chtěl zase vyhovět přání oněch dvou dívek a&nbsp;podržet jim fleka, avšak přítomnost Jakuba a&nbsp;Jolaniny matky mu&nbsp;uskutečnění jeho záměru zatím znemožňovala), a&nbsp;tak na&nbsp;syna souhlasně, důrazně kývl. Vzápětí ho&nbsp;však uchopila za&nbsp;paži Zuzana a&nbsp;očima nenápadně ukázala na&nbsp;stůl číslo 4, ke&nbsp;kterému právě zasedali Jolana a&nbsp;její otec a&nbsp;který&nbsp;– říkal si&nbsp;v&nbsp;duchu naštvaně Hynek&nbsp;– samozřejmě lépe vyhovoval jejímu smyslu pro rodinu a&nbsp;konzervativní životní hodnoty vůbec. Otráveně přivolal Jakuba zpátky. Pan Petrescu s&nbsp;paní Košťálovou, kteří právě přicházeli, si&nbsp;s&nbsp;již charakteristickými omluvnými úsměvy přisedli ke&nbsp;stolu číslo 2, čímž ještě prohloubili poněkud bizarní nesourodost jeho obsazení. Nyní&nbsp;– jak se&nbsp;vyjádřil Jolanin otec&nbsp;– nebylo už&nbsp;vůbec co&nbsp;řešit: Jolanina matka se&nbsp;pokorně vrátila ke&nbsp;stolu číslo 4, za&nbsp;což jí&nbsp;bylo Jolaniným otcem velkoryse odpuštěno, a&nbsp;Irma s&nbsp;Denisou si&nbsp;tudíž mohly přisednout k&nbsp;Oskarovi, Ignácovi a&nbsp;Maxovi; Max, který své potřebě vidět na&nbsp;všechny své postavy neváhal obětovat ani krásný výhled na&nbsp;moře, jim navíc galantně nabídl, že&nbsp;si&nbsp;sedne zády k&nbsp;oknům; Ignác usedl po&nbsp;jeho pravici.</span></p>
        <p class="chunk" data-nb-ref-number="4" id="chunk4" data-nb-words="52" data-nb-chars="363"><span class="idea" data-nb-ref-number="4" id="idea4" data-nb-words="52" data-nb-chars="363">V&nbsp;následujících několika vteřinách, těsně předtím, než se&nbsp;noví spolustolovníci osmělili a&nbsp;začali s&nbsp;topornými menuety povinné společenské konverzace, se&nbsp;hluk všech těch předchozích přesunů, mírně hysterických pokynů a&nbsp;odsouvaných židlí jako na&nbsp;povel ztišil, snad aby každý z&nbsp;poněkud zadýchaných účastníků zájezdu mohl v&nbsp;duchu provést krátkou bilanci zisků a&nbsp;ztrát.</span></p>
        <p class="chunk" data-nb-ref-number="5" id="chunk5" data-nb-words="18" data-nb-chars="94"><span class="idea" data-nb-ref-number="5" id="idea5" data-nb-words="18" data-nb-chars="94">Pamelin příchod ke&nbsp;stolu číslo 3 patřil&nbsp;– tedy alespoň podle Denisy a&nbsp;Irmy&nbsp;– k&nbsp;těžkým ztrátám.</span></p>
        <p class="chunk" data-nb-ref-number="6" id="chunk6" data-nb-words="14" data-nb-chars="91"><span class="idea" data-nb-ref-number="6" id="idea6" data-nb-words="14" data-nb-chars="91">„Bylo by&nbsp;zde jedno malinké místečko?“ otázala se&nbsp;Pamela Maxe se&nbsp;stydlivostí osmileté dívky.</span></p>
        <p class="chunk" data-nb-ref-number="7" id="chunk7" data-nb-words="10" data-nb-chars="61"><span class="idea" data-nb-ref-number="7" id="idea7" data-nb-words="10" data-nb-chars="61">„Samozřejmě,“ řekl Max co&nbsp;možná věcně, ale jeho srdce jásalo.</span></p>
        <p class="chunk" data-nb-ref-number="8" id="chunk8" data-nb-words="15" data-nb-chars="107"><span class="idea" data-nb-ref-number="8" id="idea8" data-nb-words="15" data-nb-chars="107">Pamela si&nbsp;však zatím ještě nesedla, nýbrž s&nbsp;roztomilou nešikovností zacinkala lžičkou na&nbsp;vysokou skleničku.</span></p>
        <p class="chunk" data-nb-ref-number="9" id="chunk9" data-nb-words="35" data-nb-chars="230"><span class="idea" data-nb-ref-number="9" id="idea9" data-nb-words="35" data-nb-chars="230">„Tak jak se&nbsp;vám jídelna líbí?“ zvolala. Potom se&nbsp;nešťastně zamračila, sípavě si&nbsp;odkašlala a&nbsp;dotkla se&nbsp;prsty hlasivek, aby Maxovi ukázala, jak náročná může být práce průvodkyně cestovní kanceláře, nemá-li tato k&nbsp;dispozici mikrofon.</span></p>
        <p class="chunk" data-nb-ref-number="10" id="chunk10" data-nb-words="10" data-nb-chars="61"><span class="idea" data-nb-ref-number="10" id="idea10" data-nb-words="10" data-nb-chars="61">To&nbsp;není výstřih, pomyslela si&nbsp;Denisa. To&nbsp;je&nbsp;výloha řeznictví.</span></p>
        <p class="chunk" data-nb-ref-number="11" id="chunk11" data-nb-words="10" data-nb-chars="47"><span class="idea" data-nb-ref-number="11" id="idea11" data-nb-words="10" data-nb-chars="47">„Je to&nbsp;zde moc a&nbsp;moc krásné,“ řekl vážně Ignác.</span></p>
        <p class="chunk" data-nb-ref-number="12" id="chunk12" data-nb-words="54" data-nb-chars="335"><span class="idea" data-nb-ref-number="12" id="idea12" data-nb-words="54" data-nb-chars="335">„To jsem ráda,“ řekla Pamela a&nbsp;zatvářila se&nbsp;skromně a&nbsp;zároveň jakoby záhadně, což si&nbsp;Max v&nbsp;první chvíli nedokázal nijak vysvětlit, ale vzápětí mu&nbsp;to&nbsp;došlo: onen útulný luxus hotelové jídelny&nbsp;– naznačoval Pamelin výraz&nbsp;– není ani zdaleka samozřejmý a&nbsp;oni, účastníci, za&nbsp;něj vděčí jen a&nbsp;jen Pameliným mimořádným organizačním schopnostem.</span></p>
        <p class="chunk" data-nb-ref-number="13" id="chunk13" data-nb-words="19" data-nb-chars="104"><span class="idea" data-nb-ref-number="13" id="idea13" data-nb-words="19" data-nb-chars="104">Vděčně se&nbsp;na&nbsp;ni&nbsp;proto usmál. Všiml si, že&nbsp;Šarlota Pamele cosi gestikulovala a&nbsp;že Helga ji&nbsp;ihned okřikla.</span></p>
        <p class="chunk" data-nb-ref-number="14" id="chunk14" data-nb-words="4" data-nb-chars="23"><span class="idea" data-nb-ref-number="14" id="idea14" data-nb-words="4" data-nb-chars="23">Pamela s&nbsp;úsměvem kývla.</span></p>
        <p class="chunk" data-nb-ref-number="15" id="chunk15" data-nb-words="19" data-nb-chars="129"><span class="idea" data-nb-ref-number="15" id="idea15" data-nb-words="19" data-nb-chars="129">„A&nbsp;teď,“ zvolala slavnostně, „teď bychom se&nbsp;všichni měli trošičku představit! A&nbsp;začneme pěkně popořádku: Takže stůl číslo jedna!“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_082.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>