<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Jolanina matka to Maxovihodila na papír">
    <meta name="apple-mobile-web-app-capable" content="yes">
    <title>Jolanina matka to Maxovihodila na papír</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="166">
    <link rel="prev" href="./ucastnici_zajezdu_167.html">
    <link rel="next" href="./ucastnici_zajezdu_169.html">
    <link rel="self" href="ucastnici_zajezdu_168.html">
    <meta name="identifier" content="viewegh-ucastnici-zajezdu-d89ec98">
    <meta name="role" content="chapter">
  </head>
  <body data-nb-words="1305" data-nb-chars="8637" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_167.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="6" data-nb-chars="39"><span class="idea" data-nb-ref-number="1" id="idea1" data-nb-words="6" data-nb-chars="39">Jolanina matka to Maxovihodila na papír</span></h1>
        <p class="chunk" data-nb-ref-number="2" id="chunk2" data-nb-words="48" data-nb-chars="260"><span class="idea" data-nb-ref-number="2" id="idea2" data-nb-words="48" data-nb-chars="260">„Milý Maxi, příběh, který Vám chci vyprávět, by&nbsp;se&nbsp;mohl jmenovat Co&nbsp;si&nbsp;kdo zaseje, to&nbsp;také sklidí. Začal na&nbsp;jaře roku 1988, v&nbsp;jedné velké továrně v&nbsp;jednom v&nbsp;malém městečku. Je&nbsp;to&nbsp;velmi smutný příběh, takže by&nbsp;z&nbsp;něj mohl být dobrý humoristický román,“ četl Max.</span></p>
        <p class="chunk" data-nb-ref-number="3" id="chunk3" data-nb-words="9" data-nb-chars="40"><span class="idea" data-nb-ref-number="3" id="idea3" data-nb-words="9" data-nb-chars="40">Už&nbsp;mi&nbsp;určila i&nbsp;žánr, usmíval se&nbsp;v&nbsp;duchu.</span></p>
        <p class="chunk" data-nb-ref-number="4" id="chunk4" data-nb-words="47" data-nb-chars="304"><span class="idea" data-nb-ref-number="4" id="idea4" data-nb-words="47" data-nb-chars="304">„Na počátku příběhu vládla v&nbsp;továrně komunistická strana a&nbsp;jeden dosti vzdálený sklářský koncern. A&nbsp;taky strach. A&nbsp;trochu i&nbsp;několik nepříliš schopných soudruhů, posvěcených krajskými, okresními a&nbsp;celozávodními výbory komunistické strany. Ti&nbsp;měli jediný cíl: udržet se&nbsp;na&nbsp;své židli a&nbsp;mít z&nbsp;toho co&nbsp;nejvíc.</span></p>
        <p class="chunk" data-nb-ref-number="5" id="chunk5" data-nb-words="102" data-nb-chars="663"><span class="idea" data-nb-ref-number="5" id="idea5" data-nb-words="102" data-nb-chars="663">Na&nbsp;jaře roku 1988 byl vydán zákon o&nbsp;státním podniku. Sotva soudruzi z&nbsp;vedení poslušně (i když ne&nbsp;zrovna ochotně) založili jakýsi polovičatý státní podnik, už&nbsp;tu&nbsp;byla další hrozba pro jejich do&nbsp;té&nbsp;doby pokojnou existenci&nbsp;– tentokrát v&nbsp;podobě povinné volby ředitele. Aby bylo „demokracii“ učiněno zadost, museli kandidovat alespoň dva kandidáti. Jedním sice vždycky a&nbsp;všude býval stávající ředitel&nbsp;– ale kde sehnat druhého, navíc samozřejmě takového, který by&nbsp;toho stávajícího v&nbsp;konkursu neohrozil? Nevěděli. Ministerstvu se&nbsp;soudruhů z&nbsp;malého městečka zželelo a&nbsp;operativně sáhli pro druhého kandidáta do&nbsp;vlastních úřednických řad&nbsp;– vždyť je&nbsp;to&nbsp;stejně jen formalita.</span></p>
        <p class="chunk" data-nb-ref-number="6" id="chunk6" data-nb-words="83" data-nb-chars="580"><span class="idea" data-nb-ref-number="6" id="idea6" data-nb-words="83" data-nb-chars="580">Jenomže nebyla. Nespokojenost zaměstnanců továrny se&nbsp;soudruhy ve&nbsp;vedení byla příliš velká. Navíc vybraný ministerský kandidát&nbsp;– měl takové divné jméno, jmenoval se&nbsp;Nestor&nbsp;– nebyl vůbec neschopný, naopak; tajně poučen předvolebními kampaněmi v&nbsp;USA objížděl jednotlivé závody a&nbsp;provozy a&nbsp;sliboval novou podnikovou politiku. Demokratickou. S&nbsp;lidskou tváří. Nastínil novou cestu. Byl inteligentní, měl koncepci a&nbsp;v&nbsp;mezích „glasnosti“ útočil proti zavedené organizaci výroby a&nbsp;řízení. Podporovali ho&nbsp;i&nbsp;někteří nestraníci. Navíc měl v&nbsp;městečku, kde kdysi pracoval a&nbsp;žil, několik přátel.</span></p>
        <p class="chunk" data-nb-ref-number="7" id="chunk7" data-nb-words="18" data-nb-chars="86"><span class="idea" data-nb-ref-number="7" id="idea7" data-nb-words="18" data-nb-chars="86">Patřila jsem k&nbsp;nim i&nbsp;já a&nbsp;můj manžel&nbsp;– také jsme ho&nbsp;podpořili. A&nbsp;on nakonec zvítězil.“</span></p>
        <p class="chunk" data-nb-ref-number="8" id="chunk8" data-nb-words="7" data-nb-chars="43"><span class="idea" data-nb-ref-number="8" id="idea8" data-nb-words="7" data-nb-chars="43">Konec první románové části, šklebil se&nbsp;Max.</span></p>
        <p class="chunk" data-nb-ref-number="9" id="chunk9" data-nb-words="85" data-nb-chars="611"><span class="idea" data-nb-ref-number="9" id="idea9" data-nb-words="85" data-nb-chars="611">„V&nbsp;továrně nastává nová doba,“ psala Jolanina matka. „Nestor zavádí pořádek. Vyžaduje disciplínu. Využije všech možností daných novými zákony, jakož i&nbsp;svých konexí na&nbsp;ministerstvu, dosáhne uzavření delimitační dohody s&nbsp;koncernem a&nbsp;dovrší tak definitivní osamostatnění podniku. Vládne demokraticky. Ač&nbsp;sám samozřejmě straník, podporuje i&nbsp;iniciativu nestraníků. Nechává prostor pro debaty a&nbsp;diskuse. Se&nbsp;stranickými a&nbsp;odborovými orgány vede obratná diplomatická jednání. Z&nbsp;vedení odvolá ty, kteří jeho strategii nechápou (ale i&nbsp;ty, kteří by&nbsp;mu&nbsp;mohli konkurovat). Podnik se&nbsp;začíná zviditelňovat. Začíná být úspěšný.</span></p>
        <p class="chunk" data-nb-ref-number="10" id="chunk10" data-nb-words="86" data-nb-chars="598"><span class="idea" data-nb-ref-number="10" id="idea10" data-nb-words="86" data-nb-chars="598">Listopad 1989 je&nbsp;ovšem zprvu příliš velké sousto i&nbsp;pro ‚pokrokového‘ Nestora. 20. listopadu se&nbsp;osobně zúčastní mítinku na&nbsp;podporu strany a&nbsp;vlády. Nekompromisně vyhazuje všechny delegace pražských studentů&nbsp;– hájí své stranické přesvědčení. Vzpamatuje se&nbsp;až&nbsp;28. listopadu, když dojde k&nbsp;zrušení ústavního článku o&nbsp;vedoucí úloze strany. Poté nastává razantní obrat. Nestor okamžitě odvolává kádrově personálního náměstka, ruší celý jeho úsek, stejně jako dosavadní účast předsedy CZV KSČ v&nbsp;ředitelské radě a&nbsp;poradě vedení. Nechá sundat hesla, zastaví výstavbu Síně tradic, zahodí stranickou legitimaci.</span></p>
        <p class="chunk" data-nb-ref-number="11" id="chunk11" data-nb-words="6" data-nb-chars="41"><span class="idea" data-nb-ref-number="11" id="idea11" data-nb-words="6" data-nb-chars="41">Přesto se&nbsp;jeho ředitelské křeslo otřásá.“</span></p>
        <p class="chunk" data-nb-ref-number="12" id="chunk12" data-nb-words="56" data-nb-chars="332"><span class="idea" data-nb-ref-number="12" id="idea12" data-nb-words="56" data-nb-chars="332">„Nestor seděl ve&nbsp;své prostorné kanceláři s&nbsp;rudým běhounem a&nbsp;díval se, jak venku na&nbsp;nádvoří několik dělníků demoluje transparent s&nbsp;nápisem PRO BLAHO PRACUJÍCÍHO LIDU. Šlo jim to&nbsp;od&nbsp;ruky. Měl pocit, jako by&nbsp;se&nbsp;ta&nbsp;pojízdná židle, na&nbsp;které se&nbsp;nyní zamyšleně pootáčel, trochu chvěla,“ fabuloval v&nbsp;duchu ironicky Max, ale přesto četl dál:</span></p>
        <p class="chunk" data-nb-ref-number="13" id="chunk13" data-nb-words="55" data-nb-chars="351"><span class="idea" data-nb-ref-number="13" id="idea13" data-nb-words="55" data-nb-chars="351">„Na četných veřejných shromážděních byl Nestor i&nbsp;celé vedení terčem mnoha útoků. Můj muž a&nbsp;já jsme ho&nbsp;naopak hájili&nbsp;– například na&nbsp;stránkách nově založeného podnikového časopisu. ‚Nejsme jako oni,‘ připomínali jsme těm horkokrevným radikálům z&nbsp;Občanského fóra (tehdy nám tak alespoň připadali). A&nbsp;proč navíc měnit úspěšný vedoucí tým? A&nbsp;kde vzít jiný?</span></p>
        <p class="chunk" data-nb-ref-number="14" id="chunk14" data-nb-words="97" data-nb-chars="744"><span class="idea" data-nb-ref-number="14" id="idea14" data-nb-words="97" data-nb-chars="744">Nakonec&nbsp;– až&nbsp;na&nbsp;(dočasně) lustrované výjimky&nbsp;– vedení v&nbsp;čele s&nbsp;Nestorem útoky přežilo. Zdálo se, že&nbsp;to&nbsp;s&nbsp;podnikem myslí dobře: následovala úspěšná reorganizace, zřízení divizí, decentralizace pravomocí, vše doprovázené nebývalým zvýšením iniciativy a&nbsp;aktivity zaměstnanců. Přípravili jsme privatizační projekt, založili akciovou společnost a&nbsp;několik dalších společností tuzemských i&nbsp;cizozemských, iniciovali založení investičního fondu, proběhla kuponová privatizace, nově jsme investovali, získali certifikát jakosti. Došlo k&nbsp;zvýšení vývozu, produktivity i&nbsp;zisku. Některé investice (dovozy) byly sice omylem a&nbsp;zůstaly nevyužity; snadno se&nbsp;však našel nevinný viník a&nbsp;několik desítek zbytečně vyhozených milionů nemohlo celkový úspěch ovlivnit.“</span></p>
        <p class="chunk" data-nb-ref-number="15" id="chunk15" data-nb-words="7" data-nb-chars="48"><span class="idea" data-nb-ref-number="15" id="idea15" data-nb-words="7" data-nb-chars="48">Povídka do&nbsp;Hospodářských novin, pomyslel si&nbsp;Max.</span></p>
        <p class="chunk" data-nb-ref-number="16" id="chunk16" data-nb-words="100" data-nb-chars="705"><span class="idea" data-nb-ref-number="16" id="idea16" data-nb-words="100" data-nb-chars="705">„Se vzrůstajícími úspěchy rostla však i&nbsp;Nestorova chuť po&nbsp;absolutní moci. Postupně opouští demokratický způsob řízení, znovu si&nbsp;přisvojuje původně decentralizované pravomoci. Nepřipouští debatu, porady vedení se&nbsp;mění v&nbsp;jeho monology. Vytrácí se&nbsp;kolegiální úcta a&nbsp;respektování druhého&nbsp;– oponenti jsou automaticky považováni za&nbsp;nepřátele. Uplatňuje metodu cukru a&nbsp;biče&nbsp;– hlavně však biče. Osobuje si&nbsp;dokonce právo zasahovat do&nbsp;soukromí svých podřízených. Dořvat a&nbsp;srazit na&nbsp;kolena a&nbsp;pak opět pozvednout&nbsp;– to&nbsp;je&nbsp;osvědčená cesta k&nbsp;absolutní poslušnosti. Poslušné odměňuje: obrovskými platy, novými auty. Vytváří atmosféru strachu a&nbsp;podlézavosti. Láme osobnosti, ty&nbsp;nezlomené odstraní. Jeho oblíbenou četbou&nbsp;–“</span></p>
        <p class="chunk" data-nb-ref-number="17" id="chunk17" data-nb-words="9" data-nb-chars="49"><span class="idea" data-nb-ref-number="17" id="idea17" data-nb-words="9" data-nb-chars="49">– je&nbsp;Souostroví Gulag! zvolal v&nbsp;duchu vesele Max.</span></p>
        <p class="chunk" data-nb-ref-number="18" id="chunk18" data-nb-words="132" data-nb-chars="842"><span class="idea" data-nb-ref-number="18" id="idea18" data-nb-words="132" data-nb-chars="842">„– je&nbsp;Souostroví Gulag.“ Postupně objevuje, že&nbsp;ideálními podřízenými jsou bývalí i&nbsp;současní komunisté, zvyklí na&nbsp;stranickou disciplínu, kteří bez odmlouvání plní rozkazy, o&nbsp;nichž příliš nepřemýšlejí. A&nbsp;pak: není nad to, být zase mezi svými… Mezi těmi, s&nbsp;nimiž si&nbsp;nemáme co&nbsp;vyčítat. On&nbsp;jim za&nbsp;nic nevděčí, naopak oni jsou zavázáni jemu, že&nbsp;je&nbsp;zase pozdvihl, že&nbsp;jim dal znovu kousek moci. Ty&nbsp;ostatní lze kromě toho jen obtížně lámat: mají letitý trénink, vlastní názory a&nbsp;zcela přebytečný smysl pro morálku. Navíc se&nbsp;s&nbsp;podnikem za&nbsp;celá ta&nbsp;dlouhá léta, co&nbsp;v&nbsp;něm pracují, směšně identifikovali a&nbsp;nyní žárlivě střeží, aby podniku nikdo neubližoval. Všechny ty&nbsp;lákavé možnosti, které se&nbsp;nyní nabízejí, jim vadí: nejrůznější tichá společenství i&nbsp;„zeštíhlování“ podniku ve&nbsp;prospěch preferovaných soukromých a&nbsp;zahraničních firem. Poukazují na&nbsp;provize.</span></p>
        <p class="chunk" data-nb-ref-number="19" id="chunk19" data-nb-words="1" data-nb-chars="10"><span class="idea" data-nb-ref-number="19" id="idea19" data-nb-words="1" data-nb-chars="10">Překážejí.</span></p>
        <p class="chunk" data-nb-ref-number="20" id="chunk20" data-nb-words="213" data-nb-chars="1494"><span class="idea" data-nb-ref-number="20" id="idea20" data-nb-words="213" data-nb-chars="1494">Je&nbsp;třeba jednat razantně a&nbsp;rychle. Nestor připravuje zásadní reorganizaci. Zdůvodnění obstarají renomované poradenské firmy, které bohatě zaplatí (v jedné z&nbsp;nich stejně pracuje jeho syn, takže ty&nbsp;peníze nepřijdou tak úplně nazmar…). Pryč s&nbsp;divizním uspořádáním a&nbsp;decentralizací pravomocí! Zpět k&nbsp;totalitnímu centralismu, naším ideálem je&nbsp;postnormalizační uspořádání podniku z&nbsp;roku 1971&nbsp;– a&nbsp;právě to&nbsp;nám bylo renomovanými firmami doporučeno. Žádná zvůle&nbsp;– vědecky podloženo. Na&nbsp;místa odborných ředitelů pečlivě vybrat spolehlivé soudruhy: Kandidáta za&nbsp;KSČM. Bývalého Lidového milicionáře. Poslušnou soudružku z&nbsp;někdejšího ONV. Nemusíme se&nbsp;ničeho bát, máme přece svobodu, kapitalismus a&nbsp;demokracii, takže nám to&nbsp;půjde jako po&nbsp;másle. Ředitele závodů většinou ani vyměňovat nemusíme (nomenklatura OV&nbsp;KSČ), místa vedoucích provozů, odborů a&nbsp;oddělení bez problémů obsadíme členy bývalého CZV KSČ, řadovými milicionáři, členy dílenských výborů, předsedou SČSP a&nbsp;jinými zasloužilými soudruhy&nbsp;– přinejmenším s&nbsp;praxí v&nbsp;rudých odborech. Malé ústupky ale občas udělat musíme&nbsp;– například je&nbsp;nutno vyhovět podnikovému představenstvu, které požaduje do&nbsp;vedoucích funkcí lidi mladé; protože mladí však nejsou dostatečně spolehlivými soudruhy, a&nbsp;protože by&nbsp;nám navíc mohli v&nbsp;budoucnu konkurovat, dáme jim ty&nbsp;funkce, z&nbsp;kterých chceme vyhodit nespolehlivé nesoudruhy (nevadí, že&nbsp;ta&nbsp;či&nbsp;ona funkce vůbec neodpovídá jejich kvalifikaci a&nbsp;praxi&nbsp;– až&nbsp;si&nbsp;na&nbsp;ní&nbsp;vylámou zuby, nahradíme je&nbsp;staršími spolehlivými soudruhy).</span></p>
        <p class="chunk" data-nb-ref-number="21" id="chunk21" data-nb-words="8" data-nb-chars="67"><span class="idea" data-nb-ref-number="21" id="idea21" data-nb-words="8" data-nb-chars="67">Nespolehlivým nesoudruhům dáme výpověď z&nbsp;důvodu organizačních změn.</span></p>
        <p class="chunk" data-nb-ref-number="22" id="chunk22" data-nb-words="5" data-nb-chars="33"><span class="idea" data-nb-ref-number="22" id="idea22" data-nb-words="5" data-nb-chars="33">Nejlépe jako dárek k&nbsp;narozeninám.</span></p>
        <p class="chunk" data-nb-ref-number="23" id="chunk23" data-nb-words="24" data-nb-chars="130"><span class="idea" data-nb-ref-number="23" id="idea23" data-nb-words="24" data-nb-chars="130">Bez ohledu na&nbsp;to, že&nbsp;v&nbsp;továrně pracovali přes třicet let a&nbsp;mají&nbsp;– na&nbsp;rozdíl od&nbsp;mladých&nbsp;– kvalifikaci, kterou v&nbsp;továrně postrádáme.</span></p>
        <p class="chunk" data-nb-ref-number="24" id="chunk24" data-nb-words="23" data-nb-chars="122"><span class="idea" data-nb-ref-number="24" id="idea24" data-nb-words="23" data-nb-chars="122">Bez ohledu na&nbsp;to, že&nbsp;jsou to&nbsp;naši bývalí přátelé (kteří nám navíc pomáhali do&nbsp;funkce)&nbsp;– musíme být přece pevní a&nbsp;zásadoví.</span></p>
        <p class="chunk" data-nb-ref-number="25" id="chunk25" data-nb-words="9" data-nb-chars="42"><span class="idea" data-nb-ref-number="25" id="idea25" data-nb-words="9" data-nb-chars="42">A&nbsp;to už&nbsp;jsme, milý Maxi, na&nbsp;konci příběhu:</span></p>
        <p class="chunk" data-nb-ref-number="26" id="chunk26" data-nb-words="46" data-nb-chars="271"><span class="idea" data-nb-ref-number="26" id="idea26" data-nb-words="46" data-nb-chars="271">Je&nbsp;leden 1996 a&nbsp;v&nbsp;továrně vládne Nestor. A&nbsp;strach. A&nbsp;trochu i&nbsp;vzdálené představenstvo. A&nbsp;trochu i&nbsp;několik nepříliš schopných, ale poslušných soudruhů, zocelených dlouholetým třídním bojem. Ti&nbsp;mají jediný cíl (viz strana 1): udržet se&nbsp;na&nbsp;své židli a&nbsp;mít z&nbsp;toho co&nbsp;nejvíc.“</span></p>
        <p class="chunk" data-nb-ref-number="27" id="chunk27" data-nb-words="15" data-nb-chars="96"><span class="idea" data-nb-ref-number="27" id="idea27" data-nb-words="15" data-nb-chars="96">To&nbsp;je&nbsp;ale opravdu svinstvo, říkal si&nbsp;nahněvaně Max, když elaborát Jolaniny matky konečně dočetl.</span></p>
        <p class="chunk" data-nb-ref-number="28" id="chunk28" data-nb-words="3" data-nb-chars="16"><span class="idea" data-nb-ref-number="28" id="idea28" data-nb-words="3" data-nb-chars="16">Svinstvo a&nbsp;hnus.</span></p>
        <p class="chunk" data-nb-ref-number="29" id="chunk29" data-nb-words="5" data-nb-chars="20"><span class="idea" data-nb-ref-number="29" id="idea29" data-nb-words="5" data-nb-chars="20">Jenomže co&nbsp;já&nbsp;s&nbsp;tím?</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ucastnici_zajezdu_169.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>