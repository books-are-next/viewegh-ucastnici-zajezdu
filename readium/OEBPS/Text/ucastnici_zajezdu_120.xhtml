<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-118</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-46" class="MLP-uroven2-kapitola">Kam se pořád Ignác<br/>tak řítí?</p>
			<p class="MLP-text-bez1radku">Jolana otce po půlnoci doprovodila na pokoj, ale sama se ještě vrátila a&#160;sedla si vedle Maxe.</p>
			<p class="MLP-text">„Už jsi tohle někdy zažil&#160;– že tvůj otec přímo před tebou někoho docela otevřeně balí? Někoho v&#160;tvým věku?“</p>
			<p class="MLP-text">„Zažil,“ řekl Max.</p>
			<p class="MLP-text">Jolana na něho pochybovačně hleděla.</p>
			<p class="MLP-text">„Kdo neviděl vlastního otce tokat, ví o&#160;životě prd,“ prohlásila nekompromisně.</p>
			<p class="MLP-text">Vyžádala si další cigaretu.</p>
			<p class="MLP-text">„Tak,“ řekla, „a teď začne pořádnej generační mejdan.“</p>
			<p class="MLP-text">Hynek ukázal na Irmu s&#160;Denisou.</p>
			<p class="MLP-text">„Tady mládež by v&#160;tom případě měla jít spát.“</p>
			<p class="MLP-text">„Jedině s&#160;tebou,“ řekla Irma.</p>
			<p class="MLP-text">Denisa zakroutila hlavou a&#160;cosi Hynkovi pošeptala.</p>
			<p class="MLP-text">Ta svině, pomyslela si Irma.</p>
			<p class="MLP-text">Max vstal a&#160;vyšel na balkon. V&#160;Pamelině pokoji byla i&#160;nadále tma. Oskar přišel za ním.</p>
			<p class="MLP-text">„Za chvíli to rozpustíme,“ řekl Max. „Neboj.“</p>
			<p class="MLP-text">„Mně to zas tak nevadí,“ řekl Oskar. „Vadí mi jenom, že tolik pije.“</p>
			<p class="MLP-text">„Hodně?“</p>
			<p class="MLP-text">„Hodně. Někdy pije už ráno. Jindy zas celé večery kouří. I&#160;když ví, jak mě tím ničí.“</p>
			<p class="MLP-text">Zoufalé, vyčítavé důrazy, které Oskar pokládal na určitá slova, jako by vždycky ještě chvíli zůstávaly viset v&#160;temných korunách pinií.</p>
			<p class="MLP-text">Max přikývl.</p>
			<p class="MLP-text">„Nebo si představ, že jedem vlakem do Olomouce&#160;– a&#160;on v&#160;půli cesty vyskočí…“</p>
			<p class="MLP-text">„On vyskočil?!“ vyděsil se Max. „Proč?“</p>
			<p class="MLP-text">„Nebyl tam jídelňák…“</p>
			<p class="MLP-text">Max se proti své vůli krátce zasmál.</p>
			<p class="MLP-text">Oskar si utřel zvlhlé oči.</p>
			<p class="MLP-text">„Ale řekni mi, kam se proboha pořád tak řítí?“</p>
		</div>
</body>
</html>