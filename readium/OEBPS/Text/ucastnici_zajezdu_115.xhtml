<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-113</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-41" class="MLP-uroven2-kapitola">Nepříjemná absence<br/>otázek zjišťovacích</p>
			<p class="MLP-text-bez1radku">Jolanina matka si všimla, že Jolana tančí s&#160;Hynkem. Několikrát se po nich ohlédla: Hynek Jolaně cosi vyprávěl; zdálo se, že se oba dva vcelku dobře baví.</p>
			<p class="MLP-text">„Tak co ti říkal pan poslanec?“ chtěla vědět, když se Jolana vrátila ke stolu. „Docela sympaťák, ne?“</p>
			<p class="MLP-text">Jolana pokývala hlavou; Jolanina matka měla pocit, že trochu příliš rychle.</p>
			<p class="MLP-text">„Nebo ne?“ zeptala se přímo.</p>
			<p class="MLP-text">Jolana zaváhala, ale potom zavrtěla hlavou.</p>
			<p class="MLP-text">„Ale jo. Jo.“</p>
			<p class="MLP-text">Zvědavost její matky byla odjakživa vytrvalá.</p>
			<p class="MLP-text">„Co ti provedl? Šlápl ti na nohu při waltzové spině?“</p>
			<p class="MLP-text">Jolana pokrčila rameny.</p>
			<p class="MLP-text">„Ale nic… Jenom se mě na nic nezeptal.“</p>
			<p class="MLP-text">„Jak to myslíš?“</p>
			<p class="MLP-text">„Za celou tu dobu, co tu jsme, mi ještě nepoložil ani jedinou otázku. Vůbec na nic se mě ještě nezeptal. Teď mi například celou dobu vyprávěl historky z&#160;parlamentu…“</p>
			<p class="MLP-text">„Jaký?“ řekla matka zvědavě.</p>
			<p class="MLP-text">Jolana na ni bez úsměvu hleděla. Nechápala to. Někdy si přece tolik rozumí&#160;– tak jak je možné, že se jindy tolik míjejí?</p>
			<p class="MLP-text">„Trochu nacvičený, ale zábavný,“ řekla posléze.</p>
			<p class="MLP-text">„O&#160;kom třeba?“</p>
			<p class="MLP-text">Někdy, když Jolana matce telefonovala, cítila ze sluchátka nepochopitelný chlad. Mami, okamžitě vypni tu strašně napínavou detektivku, na kterou právě koukáš, pokoušela se obrátit tu zneklidňující cizotu v&#160;žert.&#160;– Televize je vypnutá, o&#160;čem to mluvíš? divila se na druhé straně linky matka.</p>
			<p class="MLP-text">„Mami,“ řekla nyní Jolana naléhavě, „já si právě stěžuju, že toho člověka vůbec nezajímám&#160;– a&#160;tebe zajímaj drby z&#160;parlamentu.“</p>
			<p class="MLP-text">„Jak to myslíš&#160;– že ho nezajímáš?“ řekla matka poslušně.</p>
			<p class="MLP-text">Jolana se ušklíbla a&#160;zakroutila hlavou.</p>
			<p class="MLP-text">„Prostě ho nezajímám. Nezajímá ho, kde pracuju, jak a&#160;kde žiju, co čtu, jaký mám názory, nic. Prostě ho nezajímá, kdo jsem.“</p>
			<p class="MLP-text">„Je koneckonců ženatej,“ poznamenala matka.</p>
			<p class="MLP-text">„Jasně,“ zasmála se Jolana, „máš pravdu. To bude tím.“</p>
			<p class="MLP-text">Nikoho nic nezajímá, pomyslela si. Všem je všechno předem jasný. Všichni všechno vědí.</p>
		</div>
</body>
</html>