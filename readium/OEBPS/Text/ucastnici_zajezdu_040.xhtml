<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-38</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-35" class="MLP-uroven2-kapitola">Stojící Helga</p>
			<p class="MLP-text-bez1radku">„Na chvíli si stoupnu,“ řekla Helga Šarlotě, ale Šarlota jí nerozuměla.</p>
			<p class="MLP-text">„Jsem přesezená, musím si stoupnout,“ zopakovala Helga Šarlotě hlasitě a&#160;popuzeně.</p>
			<p class="MLP-text">Nohy jim otékaly oběma, ale křeče do lýtek dostávala zatím jenom Helga.</p>
			<p class="MLP-text">Šarlota se ohlédla po cestujících.</p>
			<p class="MLP-text">„Nikdo nestojí,“ řekla s&#160;obavou.</p>
			<p class="MLP-text">„Nikomu není pětasedmdesát,“ řekla Helga a&#160;s&#160;námahou se postavila do uličky.</p>
			<p class="MLP-text">Šarlota jí nerozuměla, ale Helga tentokrát jen mávla rukou. Pamela se k&#160;ní tázavě otočila.</p>
			<p class="MLP-text">„Jsem trochu přesezená a&#160;musím si na chvíli stoupnout,“ vysvětlila jí Helga. Potom se poněkud překvapivě otočila nikoli po směru jízdy, nýbrž čelem k&#160;cestujícím. Možná, říkal si Max, v&#160;ní zapracoval nějaký podvědomý reflex dlouholeté návštěvnice divadel a&#160;koncertů, která ví, že na své místo v&#160;řadě procházíme čelem k&#160;sedícím divákům.</p>
			<p class="MLP-text">Stála čelem k&#160;ostatním účastníkům zájezdu a&#160;usmívala se.</p>
			<p class="MLP-text">Nejdříve se zdálo, že se chystá pronést jakýsi&#160;– podle všeho delší projev&#160;– ale neučinila tak. Na zvědavou otázku Jituš pouze stručně odpověděla, že je trochu přesezená a&#160;že si musí na chvíli stoupnout. Potom už jen mlčky stála, čelem k&#160;cestujícím, a&#160;mírně se usmívala. Rozpaženýma rukama se držela madel na obou stranách. Otřesy auto­busu roztřásly svraštělé a&#160;ochablé svaly na jejích bledých pažích.</p>
			<p class="MLP-text">Hovory podivně vázly a&#160;autobus po dlouhé době skoro ztichl.</p>
			<p class="MLP-text">Když se Helžin pohled střetl s&#160;pohledem některého ze spolucestujících&#160;– což se stalo pokaždé, kdykoli se dotyčný nevydržel dívat stále jen z&#160;okna&#160;– její úsměv se maličko rozšířil. Vzápětí však svůj úsměv polekaně stáhla, neboť si uvědomovala, že jí špatně drží zubní protéza.</p>
			<p class="MLP-text">Cestující si to bohužel uvědomovali také.</p>
			<p class="MLP-text">Stála tam jako špatná stará herečka při děkovačce. Jako vysloužilá šmíračka, kterou se publikum svázané lidskými ohledy ostýchá vypískat.</p>
			<p class="MLP-text">„Pamatuj na smrt,“ zašeptal Ignác.</p>
			<p class="MLP-text">Max si s&#160;tou situací nevěděl rady&#160;– ani lidsky, ani literárně.</p>
			<p class="MLP-text">Asi po čtvrthodině si Helga&#160;– k&#160;nepopsatelné úlevě všech přítom­ných&#160;– zase sedla.</p>
		</div>
</body>
</html>