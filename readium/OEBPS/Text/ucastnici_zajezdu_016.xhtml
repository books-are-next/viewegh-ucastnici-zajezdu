<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-14</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-11" class="MLP-uroven2-kapitola">Člověk vedle Jolany</p>
			<p class="MLP-text-bez1radku">Jolana seděla před svými rodiči.</p>
			<p class="MLP-text">Místo u&#160;okna bylo dosud volné a&#160;Jolana zkoušela v&#160;duchu odhadnout, který z&#160;dosud nenastoupivších účastníků zájezdu by mohl být jejím sousedem&#160;– s&#160;ohledem na svou kinetózu by rozhodně dala přednost nějaké starší, laskavé paní. Ideální by byla milosrdná sestra. Bohužel se však ukázalo, že jejím sousedem bude asi čtyřicetiletý muž. Nápadně opálený. A&#160;– ušklíbla se v&#160;duchu Jolana&#160;– samozřejmě s&#160;řetězem na krku. V&#160;laciných, nekvalitních modrých džínsách, nevkusných černých polobotkách a&#160;žlutém tričku z&#160;jakéhosi syntetického materiálu. Playboy třetí kategorie, říkala si Jolana opovržlivě. Jeho úsměv byl však s&#160;jejím předchozím zařazením trochu v&#160;rozporu: působil očividně plaše.</p>
			<p class="MLP-text">„Izvinítě,“ řekl ten člověk omluvně.</p>
			<p class="MLP-text">Takže Rus, uvědomila si překvapeně Jolana. Udělala mu místo, aby se mohl zasunout k&#160;oknu. Všimla si mnoha oděrek na jeho poničených rukou. Zlomeného nehtu. Ty ruce v&#160;ní vzbuzovaly trochu odpor. Podívala se nenápadně na jeho šaty, ale ty byly čisté. Jenom na příklopci&#160;– ale možná, že se jí to jen zdálo&#160;– jako by měl malou skvrnu. Nasála nehlučně nosem vzduch, avšak nezdálo se, že by páchl. Úsměv v&#160;jeho obličeji nyní vystřídal vážný, jakoby usilovně důstojný výraz.</p>
			<p class="MLP-text">Skutečnost, že jejím sousedem je cizinec, Jolana vcelku vítala. Alespoň ji nečeká žádná povinná konverzace. Přesto jen tak zkusmo zavzpomínala na zbytky své gymnaziální ruštiny: ke svému údivu si nedokázala vzpomenout ani na jedinou použitelnou frázi; vše, co jí její paměť nabídla, byl kdysi často parodovaný úryvek prvomájového projevu sovětského důstojníka&#160;– a&#160;pak ještě začátek Taťánina dopisu Oněginovi, který se Jolana kdysi musela naučit nazpaměť: Ja k&#160;vam pišú, čevó že bólje, što ja magú ješčó skazáť. Tepěr, ja znáju, v&#160;vášej vólje menjá prezrénjem nakazáť, vybavila si po chvíli.</p>
			<p class="MLP-text">To by byl začátek konverzace, říkala si v&#160;duchu pobaveně. To by Rusák zíral!</p>
			<p class="MLP-text">Společensky se na něj usmála:</p>
			<p class="MLP-text">„Do you speak English?“</p>
			<p class="MLP-text">Zavrtěl hlavou a&#160;bezradně pokrčil rameny.</p>
			<p class="MLP-text">„Ja mluvím špátně česky,“ řekl.</p>
			<p class="MLP-text">Znovu se omluvně usmál.</p>
			<p class="MLP-text">„Ničevó. Ja tóže užé zabýla rúskij jazyk,“ řekla Jolana vesele.</p>
			<p class="MLP-text">Cítila nad tím člověkem jistou převahu, a&#160;to ji uklidňovalo. Jestliže se před ním vůbec nestydí mluvit, třeba se nebude tolik stydět před ním zvracet.</p>
		</div>
</body>
</html>