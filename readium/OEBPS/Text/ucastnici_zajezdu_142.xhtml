<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-140</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-68" class="MLP-uroven2-kapitola">Jolaně se nedaří usnout</p>
			<p class="MLP-text-bez1radku">Jolana se rozhodla, že si po tom strašlivém včerejšku odpoledne trochu zdřímne, ale stále se jí nedařilo usnout. Už déle než hodinu jenom upírala oči do zdi a&#160;poslouchala tiché bzučení klimatizace.</p>
			<p class="MLP-text">Nakonec se natáhla pro matčinu brožuru Mluvíme s&#160;cizinci a&#160;začala v&#160;ní namátkou listovat.</p>
			<p class="MLP-text--I">Pronto soccorso. První pomoc.</p>
			<p class="MLP-text--I">Non mi sento bene. Není mi dobře.</p>
			<p class="MLP-text--I">Di che e sofferente? Na co si stěžujete?</p>
			<p class="MLP-text--I">Respire profundamente. Dýchejte zhluboka.</p>
			<p class="MLP-text">Odhodila knihu na zem, vstala a&#160;vyšla na balkon. Po chvíli spatřila Olega, jak se vrací z&#160;pláže. Zkontrolovala letmým pohledem svůj úbor a&#160;zavolala na něho. Zdálo se, že ho její pozornost těší. S&#160;rozpačitým úsměvem jí opakovaně zamával a&#160;zmizel ve svém laciném kamrlíku.</p>
			<p class="MLP-text">Položila ruce na horké zábradlí a&#160;zhluboka dýchala.</p>
			<p class="MLP-text">„Dyšítě glúboko,“ opakovala si polohlasem. „Dyšítě glúboko.“</p>
		</div>
</body>
</html>