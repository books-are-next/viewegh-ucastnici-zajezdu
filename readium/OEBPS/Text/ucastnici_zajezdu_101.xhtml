<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-99</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-27" class="MLP-uroven2-kapitola">Olina, Láďa a&#160;kamera</p>
			<p class="MLP-text-bez1radku">Petřík s&#160;Pavlíkem se vesele honili po pokoji.</p>
			<p class="MLP-text">Olina je žádala, ať si vylezou na postel a&#160;dají jí na chvíli pokoj, protože by ráda v&#160;klidu připravila věci, které budou brát na pláž. Neuplynula však ani minuta a&#160;oba byli znovu dole a&#160;všemožně se jí pletli pod rukama.</p>
			<p class="MLP-text">„Prosím tě, Láďo, vezmi je ven,“ poprosila Olga manžela. „Sbalím tašku a&#160;přijdu za vámi.“</p>
			<p class="MLP-text">„Dobře,“ řekl Láďa. „Co myslíš: Mám vzít kameru?“</p>
			<p class="MLP-text">„Ještě ne&#160;– ne? Až budou děcka víc opálený, ne?“</p>
			<p class="MLP-text">„Ale dyk už jsou dost.“</p>
			<p class="MLP-text">Vystrčil obě děti na chodbu a&#160;zavřel za nimi dveře.</p>
			<p class="MLP-text">„Vezmu ji,“ řekl.</p>
			<p class="MLP-text">„Ale ne,“ protestovala Olina. „Budem ji muset hlídat a&#160;nebudem moct jít pořádně do vody.“</p>
			<p class="MLP-text">„Budem&#160;– můžeme se vystřídat.“</p>
			<p class="MLP-text">„Ale proč nemůžem chodit do vody společně?“</p>
			<p class="MLP-text">„Ale dyk můžem. Můžu říct Jardovi, aby nám ji pohlídal.“</p>
			<p class="MLP-text">„To nechci,“ řekla okamžitě. „Už takhle jsme s&#160;nima až moc.“</p>
			<p class="MLP-text">„A&#160;co můžu dělat?“ řekl Láďa.</p>
			<p class="MLP-text">„Je mi jedno, že mluví sprostě, ale vadí mi, že mluví sprostě před dětma.“</p>
			<p class="MLP-text">„Můžu za to, že se na nás tak navěsili?“</p>
			<p class="MLP-text">Pokrčila rameny a&#160;vyšla na balkon. Sebrala ze šňůry všechny čtyři osušky, pořádně je vyklepala, vrátila se do pokoje a&#160;pečlivě je složila do tašky.</p>
			<p class="MLP-text">„Že se s&#160;tím tak skládáš, když to budeš za chvíli zase vytahovat,“ řekl Láďa. „Já se ti divim.“</p>
			<p class="MLP-text">Všimla si, že se dívá na kameru.</p>
			<p class="MLP-text">Z&#160;chodby se ozýval divoký jekot a&#160;dupot. Láďa otevřel dveře.</p>
			<p class="MLP-text">„Péťo!“ křikl přísně.</p>
			<p class="MLP-text">Chodba ztichla.</p>
			<p class="MLP-text">„Asi žádný tobogán nebude,“ dodal.</p>
			<p class="MLP-text">„Bude…“ žadonily zkroušeně obě děti.</p>
			<p class="MLP-text">Zasmál se a&#160;dveře znovu zavřel. Poslouchali. Dupot se vzápětí ozval znovu.</p>
			<p class="MLP-text">„Říkala jsem ti, ať je vezmeš ven!“</p>
			<p class="MLP-text">„Už jdu. Tak nemám tu kameru vzít?“</p>
			<p class="MLP-text">Zasmála se.</p>
			<p class="MLP-text">„Ale tak ji vem,“ řekla shovívavě. „Můžeme se u&#160;ní teda střídat.“</p>
			<p class="MLP-text">Zavěsil si kameru šťastně na krk, políbil svou ženu a&#160;vyšel z&#160;pokoje.</p>
			<p class="MLP-text">Vzala dvě plastikové láhve, vypláchla je, natočila do nich vodu a&#160;do každé nasypala jeden velký práškový džus. Postavila je na dno tašky a&#160;z&#160;poličky pod zrcadlem vzala opalovací mléko; když odšroubovala uzávěr, zjistila, že mastné hrdlo je obalené zrníčky písku, a&#160;tak musela lahvičku v&#160;koupelně opatrně opláchnout. Chvíli přemýšlela, jestli má Láďovi říct, že jí Jarda neustále sahá na zadek a&#160;na prsa. Naskládala do tašky dvě plátěné čepice, dva páry nafukovacích rukávků, čtyři oříškové tatranky, které si přivezla z&#160;Prahy, čtyři jablka, karty, uzavíratelnou plechovku na mušle a&#160;dvě elektronické hry Game-Boy. Z&#160;nočního stolku vzala Láďovu knihu Velké námořní bitvy druhé světové války a&#160;zaváhala, zda si má také vzít knížku&#160;– ale potom do tašky položila Cosmopolitan, který stále ještě nedočetla. Nakonec se ujistila, že v&#160;postranní kapse tašky zůstalo všechno, co tam být mělo&#160;– vložky, hřeben, zrcátko, tyčinka na rty i&#160;čtvery sluneční brýle, a&#160;do krabice na balkon naopak odnesla vše, co do tašky včera naházely děti&#160;– několik bílých kamenů, dvě polámaná brčka od limonády a&#160;páchnoucí torzo kraba. Zkontrolovala kohoutky v&#160;koupelně, zavěsila si tašku přes rameno, přelétla pokoj očima, vyšla na chodbu a&#160;zamkla.</p>
		</div>
</body>
</html>