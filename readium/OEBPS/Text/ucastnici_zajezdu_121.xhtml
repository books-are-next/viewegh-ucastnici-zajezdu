<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-119</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-47" class="MLP-uroven2-kapitola">Potřebuje Max milenku?</p>
			<p class="MLP-text-bez1radku">Když se vrátil do pokoje, všiml si, že Denisa s&#160;Hynkem odešli. Ignác usnul. Irma brečela v&#160;koupelně.</p>
			<p class="MLP-text">Jolana si přisedla na postel k&#160;Maxovi.</p>
			<p class="MLP-text">„Konečně sami,“ řekl tiše Max, aby nevzbudil Ignáce.</p>
			<p class="MLP-text">„Nepotřebuješ milenku?“ řekla nečekaně Jolana. „Nebo už nějakou máš&#160;– při svý slávě?“</p>
			<p class="MLP-text">Max si lesklýma, červenýma očima Jolanu prohlédl. Nelíbila se mu.</p>
			<p class="MLP-text">„Nedívej se na mě takhle,“ řekla Jolana. „Jako řezník na prase.“</p>
			<p class="MLP-text">Položila mu ruku na stehno.</p>
			<p class="MLP-text">Max se pokusil říct něco zlehčujícího.</p>
			<p class="MLP-text">„Což o&#160;to&#160;– milenek není nikdy dost.“</p>
			<p class="MLP-text">„Možná bys byl překvapenej, jak dobrá milenka bych byla,“ řekla Jolana. „Se mnou bys totiž mohl i&#160;mluvit.“</p>
			<p class="MLP-text">Narážka na Pamelu byla nepřeslechnutelná.</p>
			<p class="MLP-text">Jenom mluvit, pomyslel si smutně Max.</p>
			<p class="MLP-text">„Nikdy bych se o&#160;tom neodvážil pochybovat,“ řekl mechanicky.</p>
			<p class="MLP-text">„Kecáš,“ řekla suše Jolana.</p>
			<p class="MLP-text">Nevyvíjelo se to dobře. Mrzelo ho, že se tak shazuje.</p>
			<p class="MLP-text">„Ušetřil bys mimo jiné za výstřižkovou službu,“ zasmála se Jolana.</p>
			<p class="MLP-text">Výslovnost už jí dělala problémy.</p>
			<p class="MLP-text">„Vystřihávala bych ti to všecko sama. A&#160;přinesla bych ti z&#160;práce naprosto perfektní šanony.“</p>
			<p class="MLP-text">Její ironický tón zněl falešně a&#160;oba to věděli.</p>
			<p class="MLP-text">„Nějaký naprosto fantastický šanony?“</p>
			<p class="MLP-text">Věděla, že jí dal poslední šanci zvrátit všechno v&#160;žert, ale nepřijala ji. Mířila rovnou k&#160;propasti a&#160;nezastavila se.</p>
			<p class="MLP-text">„Můžu se tě na něco upřímně zeptat?“ řekla.</p>
			<p class="MLP-text">Neříkej to! prosil ji v&#160;duchu Max.</p>
			<p class="MLP-text">„Na cokoliv,“ řekl. „Na cokoli kromě literatury.“</p>
			<p class="MLP-text">Jeho poslední chabý pokus změnit téma zcela ignorovala.</p>
			<p class="MLP-text">„Dokážeš si představit, že by ses se mnou vyspal?“</p>
			<p class="MLP-text">Nedokážu, musel si přiznat.</p>
			<p class="MLP-text">„Dokážu si představit skoro cokoli,“ řekl. „Neslyšela jsi nikdy o&#160;mé imaginaci?“</p>
			<p class="MLP-text">„Chci jenom vědět, jestli si to dokážeš představit&#160;– nic víc.“</p>
			<p class="MLP-text">„Jolano, prosím tě…“</p>
			<p class="MLP-text">„Dokážeš?“</p>
			<p class="MLP-text">„Dokážu!“</p>
			<p class="MLP-text">„Nekřič,“ řekla zklamaně. „A&#160;nelži.“</p>
			<p class="MLP-text">Pohladila ho na prsou.</p>
			<p class="MLP-text">Mlčky to strpěl.</p>
			<p class="MLP-text">„Dobře,“ řekla, „nechceš se mnou spát. Tak mě aspoň polib.“</p>
			<p class="MLP-text">Začínal se ho zmocňoval vztek. Kam se poděla ta skvělá, sebe­ironická holka?</p>
			<p class="MLP-text">„Hele, Jolano, jestliže sedíme na posteli, tak to ještě neznamená, že se musíme bavit o&#160;posteli.“</p>
			<p class="MLP-text">„Já se ale chci bavit o&#160;posteli,“ řekla.</p>
			<p class="MLP-text">Zajela mu rukou do rozkroku krátkých džínsů.</p>
			<p class="MLP-text">„Já ne,“ řekl Max a&#160;uchopil její ruku. „Mám návrh: sedneme si na zem do koupelny a&#160;budem si povídat o&#160;mejdle.“</p>
			<p class="MLP-text">„Ha ha ha,“ řekla.</p>
			<p class="MLP-text">Nehty ho poškrábala na varlatech, ale bylo mu to protivné.</p>
			<p class="MLP-text">„Můžu se na něco zeptat já tebe?“ zaútočil na ni přímo. „Kam se poděla ta skvělá, vtipná, sebeironická holka, která se nám všem tak líbila na seznamovacím večírku?“</p>
			<p class="MLP-text">„Ta už dávno spí,“ řekla Jolana s&#160;převahou. „Vyčistila si zuby, dala mamince a&#160;tatínkovi pusu na dobrou noc a&#160;teď spí, aby nabrala síly a&#160;mohla být zítra zase tak vtipná a&#160;sebeironická. Teď je tu ta druhá, ta vopravdová.“</p>
			<p class="MLP-text">Znovu se dotkla jeho penisu. Odstrčil jí prudce ruku.</p>
			<p class="MLP-text">Nezbývalo, než ji urazit.</p>
			<p class="MLP-text">„Osobně,“ řekl chladně, „dávám v&#160;každém případě přednost té první.“</p>
			<p class="MLP-text">Zavřela oči.</p>
			<p class="MLP-text">„Jdu spát,“ řekla potom.</p>
			<p class="MLP-text">Vstala, zapotácela se, ale potom se k&#160;Maxovi ještě jednou sklonila.</p>
			<p class="MLP-text">„Víš, co to znamená bejt ošklivá holka?“ zašeptala. „Zkus si to aspoň trochu představit.&#160;– Když seš teda ten spisovatel,“ dodala pohrdavě.</p>
		</div>
</body>
</html>