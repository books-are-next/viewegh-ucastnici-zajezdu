<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-42</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-39" class="MLP-uroven2-kapitola">Zvuky Jakubovi nevadí</p>
			<p class="MLP-text-bez1radku">Krátce poté, co Jolana zaznamenala další záchvěv nevolnosti, požádala řidiče, aby zastavil.</p>
			<p class="MLP-text">„Za dvacet minut stavíme u&#160;Aralu, slečno,“ řekl Karel.</p>
			<p class="MLP-text">„Dvacet minut nevydržím,“ řekla Jolana. „Ani náhodou.“</p>
			<p class="MLP-text">V&#160;zádech cítila pohledy všech cestujících, ale nezbývalo jí, než je snést.</p>
			<p class="MLP-text">Už žádné zvracení v&#160;autobusu, říkala si.</p>
			<p class="MLP-text">Zhluboka dýchala.</p>
			<p class="MLP-text">Snížení otáček motoru a&#160;temné zakvílení brzd znělo Jakubovi jako rajská hudba.</p>
			<p class="MLP-text">„Jdu se vyčúrat,“ řekl spěšně matce.</p>
			<p class="MLP-text">„Už zase?“ nechápala Zuzana.</p>
			<p class="MLP-text">„No a?“ řekl Jakub vzdorně.</p>
			<p class="MLP-text">Šel za Jolanou ke dveřím. Jolana byla bílá jako smrt, ale žertovně na něj mrkla.</p>
			<p class="MLP-text">„Ahoj,“ řekla mu.</p>
			<p class="MLP-text">Jakub maličko zrudl.</p>
			<p class="MLP-text">„Ahoj,“ řekl statečně.</p>
			<p class="MLP-text">Líbilo se jí, že se nebojí.</p>
			<p class="MLP-text">„To už jdeš zas?“ řekl Jakubovi řidič.</p>
			<p class="MLP-text">Jakub neodpověděl.</p>
			<p class="MLP-text">Za svodidly stoupal široký pruh posečené louky k&#160;příkré kamenité mezi, za níž začínal smíšený les. Jakmile zasyčela dveřní hydraulika, Jakub vysprintoval k&#160;vzdáleným stromům; Jolana ho pomalu, mátožně následovala. Byla teprve v&#160;polovině loučky, zatímco Jakub už se škrábal nahoru na mez. Vběhl do lesa, ale potom se z&#160;ničeho nic zastavil, vrátil se a&#160;čekal na ni u&#160;meze, aby jí pomohl nahoru. Podal jí ruku a&#160;ona mu poděkovala, ačkoli jí mluvení očividně dělalo potíže. Zeptala se ho rychle, jak se jmenuje.</p>
			<p class="MLP-text">„Jakub,“ řekl netrpělivě.</p>
			<p class="MLP-text">Už to opravdu nemohl vydržet.</p>
			<p class="MLP-text">Řekla, že se jmenuje Jolana, ale byla příliš blízko. Ani ne deset metrů.</p>
			<p class="MLP-text">„Prosím tě,“ řekl Jakub naléhavě. „Můžeš jít o&#160;kus dál?“</p>
			<p class="MLP-text">Rezignovaně kývla a&#160;odpotácela se o&#160;dalších deset metrů stranou. Během tohoto krátkého přesunu dvakrát zvracela. Už skoro neměla co. Vysíleně dýchala. Konečně zaslechla, jak močí.</p>
			<p class="MLP-text">„Vydávám hrozný zvuky, co?“ řekla mu, když se společně vraceli.</p>
			<p class="MLP-text">„Zvuky mi nevadí,“ řekl upřímně.</p>
			<p class="MLP-text">„Ne?“ přinutila se k&#160;úsměvu. „Představ si, že mně jo.“</p>
			<p class="MLP-text"><span>Za jiných okolností by bylo příjemné vykračovat si po tak dlouhém sezení na měkkém prosluněném jehličí.</span></p>
			<p class="MLP-text">„Nemůžu čúrat, když vedle někdo je,“ řekl náhle Jakub. „Chápeš.“</p>
			<p class="MLP-text">Divil se, že to bylo tak snadné.</p>
			<p class="MLP-text">Přestože jí dosud bylo zle, zpozorněla.</p>
			<p class="MLP-text">„To se občas stává,“ řekla. „Z&#160;toho si nemusíš dělat hlavu.“</p>
			<p class="MLP-text">„Že se to stává?“ řekl pochybovačně Jakub. Stává&#160;– homoušům.</p>
			<p class="MLP-text">Jolana přemýšlela. Vzpomněla si na jednoho svého bývalého přítele, který když šel v&#160;jejím bytě na velkou, zesiloval hudbu. Když mu to prokoukla, začala mu sama pouštět Wagnerův Soumrak bohů.</p>
			<p class="MLP-text">„Aby ne,“ řekla. „Moje kamarádka, když je u&#160;mě v&#160;bytě, si dokonce vždycky musí nahlas pustit hudbu, abych ji neslyšela. Jinak prý se vůbec nevyčúrá.“</p>
			<p class="MLP-text">„To znám,“ řekl Jakub živě.</p>
			<p class="MLP-text">To téma ho zjevně zajímalo.</p>
			<p class="MLP-text">„A&#160;jak čúrala ve škole?“ zeptal se. „Nebo si s&#160;ní nechodila?“</p>
			<p class="MLP-text">„Chodila,“ řekla rychle Jolana. „Čúrala vždycky na vnitřní stranu mísy. Ale chápeš,“ použila Jakubovo slovo, „na holčičích záchodech jsou kabinky.“</p>
			<p class="MLP-text">Náhle si vybavila všechny ty předešlé přecpané záchody u&#160;benzínových pump a&#160;dálničních odpočívadel.</p>
			<p class="MLP-text">„No jo,“ řekla, „tady na zájezdě to musí být problém, co?“</p>
			<p class="MLP-text">„To teda jo,“ vzdychl Jakub.</p>
			<p class="MLP-text"><span>Podíval se na ni, jak si ubrouskem znovu a&#160;znovu otírá koutky úst.</span></p>
			<p class="MLP-text">„Oba máme nějakej,“ řekl s&#160;hezkým úsměvem.</p>
			<p class="MLP-text">„To je teda pravda!“ zasmála se.</p>
			<p class="MLP-text">Blížili se k&#160;okraji lesa. Jolana za chůze odšroubovala uzávěr peprmintové ústní vody, zastavila se, nadechla a&#160;krátce si vykloktala ústa.</p>
			<p class="MLP-text">Měla radost, že na ni opět počkal.</p>
			<p class="MLP-text">„Jakube?“ řekla skoro rozverně. „Chceš prozradit tajemství?“</p>
			<p class="MLP-text">Vážně kývl.</p>
			<p class="MLP-text">Lidé už je spatřili. Zahazovali cigarety a&#160;nastupovali.</p>
			<p class="MLP-text">„Nejsme to jenom my dva, kdo máme problém. Tamti všichni,“ máchla rukou směrem k&#160;autobusu, „mají taky nějakej.“</p>
			<p class="MLP-text">Jakub si připomněl ustavičné hádky svých rodičů a&#160;souhlasně kývl.</p>
			<p class="MLP-text">„Věděl jsi to?“</p>
			<p class="MLP-text">„Každej má problémy,“ řekl. „To je logický.“</p>
			<p class="MLP-text">No jasně, říkala si Jolana. Vždyť je to vlastně logický.</p>
		</div>
</body>
</html>