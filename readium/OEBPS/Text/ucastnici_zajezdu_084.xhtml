<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-82</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-10" class="MLP-uroven2-kapitola">Žlutej meloun, uzenej losos<br/>a&#160;máta!</p>
			<p class="MLP-text-bez1radku">Zjištění, že Ignác s&#160;Oskarem jsou homosexuálové, přirozeně vyvolalo u&#160;jednotlivých účastníků zájezdu odlišné reakce.</p>
			<p class="MLP-text">Patrně nejvzrušeněji reagovala Jituš. Vydávajíc své tupé tmářství za posvátný mateřský pud, přivolala ihned obě své dospívající děti a&#160;hlasitým šepotem na ně vášnivě apelovala, aby si proboha hlavně pořádně myly ruce. Jarda se tvářil triumfálně: Neříkal jsem snad, že jsou to buzeranti? Šarlota s&#160;Helgou&#160;– u&#160;nichž by Max spíše očekával cosi jako kritický generační nesouhlas&#160;– se kupodivu jen rozpustile a&#160;jakoby vědoucně usmívaly; pokud Ignácovi s&#160;Oskarem vůbec něco vytýkaly, pak snad jen ten všeobecný rozruch, který svým vystoupením vyvolali a&#160;který jim trochu pokazil oslavy recitátorského úspěchu. Pamela, jakmile konečně pochopila, že si její spolustolovníci nedělají legraci, dokonce zdvojnásobila své permanentní nadšení. Homosexuálové jsou přece zajímaví lidé, a&#160;zajímavé lidi&#160;– jak přece před chvílí říkala&#160;– ona ráda poznává. Má vlastně neuvěřitelné štěstí&#160;– jede teprve na svůj druhý zájezd, a&#160;nejenže hned veze jednoho známého spisovatele a&#160;jednoho poslance z&#160;parlamentu, ale dokonce i&#160;dva opravdické homosexuály! Není snad její život jedno báječné dobrodružství? Irma s&#160;Denisou se sice tvářily naprosto samozřejmě, ale Irmino ustavičné, nervózní a&#160;občas skoro nevědomé upíjení ze skleničky, stejně jako Denisina nahlas vyprávěná historka, v&#160;níž mimo jiné figurovala i&#160;očividně narychlo spíchnutá kamarádka Majka, hrozně milá a&#160;chytrá lesba, výmluvně svědčily o&#160;jejich vnitřním neklidu (a Max by se byl navíc vsadil, že by uhádl, kde se toulá jejich mysl ve chvílích dočasné absence). Jolanina matka a&#160;Jolanin otec věnovali naproti tomu svou pozornost spíše výběru vhodného vína&#160;– a&#160;podobně Jolana, která na rozdíl od Denisy měla mezi homosexuály několik nefiktivních přátel, vzala Oskarovu a&#160;Ignácovu sexuální orientaci na vědomí s&#160;nepředstíranou věcností.</p>
			<p class="MLP-text">Udivovaly ji spíše jiné věci.</p>
			<p class="MLP-text">Třeba ta opětovná změna otcovy nálady, iniciovaná bezpochyby nejen <span class="MLP-znak-kurziva-11b">fantastickým vínem</span>, ale i&#160;přímo <span class="MLP-znak-kurziva-11b">fantastickým pršutem</span>.</p>
			<p class="MLP-text">Nebo ta nenápadná, ale postřehnutelná servilita, s&#160;níž její matka&#160;– podobně jako mnozí další&#160;– mluvili s&#160;Hynkem; zatímco ona, Jolana, si s&#160;ním už od začátku zcela samozřejmě začala tykat, matka ho i&#160;přes protesty Hynkovy ženy nadále zdvořile oslovovala pane poslanče.</p>
			<p class="MLP-text">Nebo ta prudká změna Irmina výrazu, když její kamarádka odešla na záchod. Ještě před chvílí se čemusi společně smály&#160;– a&#160;najednou tu Irma sedí s&#160;kamenným obličejem a&#160;neví, co s&#160;rukama. Sama tohle dobře znala&#160;– ale dneska byla ve formě a&#160;dobře se bavila.</p>
			<p class="MLP-text">Nebo to všeobecné zinfantilnění na počátku večeře&#160;– dospělí lidé si vzájemně předvádějí na vidličce napíchnuté krevety, rukama vytahují z&#160;omáček koření a&#160;pokřikují na sebe zkomolené názvy italských jídel.</p>
			<p class="MLP-text">„Co ti to dali?“</p>
			<p class="MLP-text">„To žlutý je meloun, to růžový je losos.“</p>
			<p class="MLP-text">„A&#160;to zelený?“</p>
			<p class="MLP-text">„To je myslím máta.“</p>
			<p class="MLP-text">„To mě teda podrž: meloun, losos a&#160;máta…“</p>
			<p class="MLP-text">Jolana se usmívala.</p>
			<p class="MLP-text">Co asi večeří ten Ukrajinec? napadlo ji. Jak to říkal, že se jmenuje?</p>
			<p class="MLP-text">Oleg.</p>
		</div>
</body>
</html>