<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-31</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-28" class="MLP-uroven2-kapitola">Balení intelektuálek</p>
			<p class="MLP-text-bez1radku">Oskar dostal nápad. Byl to&#160;– vzhledem k&#160;Oskarovým zvykům, názorům a&#160;povaze&#160;– dost šílený nápad. Oskar věděl, že chce-li ho uskutečnit, musí to udělat hned. Dřív než ztratí kuráž.</p>
			<p class="MLP-text">„Jdeme sbalit ty dvě intelektuálky,“ oznámil Ignácovi.</p>
			<p class="MLP-text">Rozhodl se, že mu dokáže, že zdaleka není ten nudný patron, za kterého ho Ignác považuje&#160;– a&#160;tohle se mu zdál docela dobrý způsob. Ukáže mu, že se taky umí bavit. Dělat recesi.</p>
			<p class="MLP-text">„Jasně,“ řekl Ignác překvapeně.</p>
			<p class="MLP-text">S&#160;úsměvem si obě dívky prohlédl.</p>
			<p class="MLP-text">Denisa se k&#160;němu otočila zády a&#160;sklonila hlavu.</p>
			<p class="MLP-text">„Sleduj, jak nás přijdou balit,“ řekla tiše Irmě.</p>
			<p class="MLP-text">Irma se chtěla nenápadně otočit, ale než se odhodlala, už tu byli.</p>
			<p class="MLP-text">„Ahoj, holky. Odkud jste?“ vypálil bez přípravy Oskar.</p>
			<p class="MLP-text">Byl trochu šokovaný vlastní odvahou.</p>
			<p class="MLP-text">Dívky se na sebe podívaly, ale nutno přiznat, že tak učinily jen velmi krátce.</p>
			<p class="MLP-text">Také nikterak nedaly najevo, co si o&#160;tomto druhu seznamovacích otázek myslí&#160;– natož aby pak daly najevo, co si myslí o&#160;člověku, který je bez jakýchkoli zábran pokládá.</p>
			<p class="MLP-text">„Z&#160;Prahy,“ řekla Irma.</p>
			<p class="MLP-text">„A&#160;co v&#160;té naší matičce stověžaté plné kafkovského smogu celé dny, dni a&#160;dnové děláte? Že vy tam v&#160;tom neklidném srdci Evropy něco studujete?“ zajímal se Ignác.</p>
			<p class="MLP-text">Denisa vzdychla. Ano, dva celkem hezcí mladí mužové, zejména ten Oskar, a&#160;jediné dvě hezké mladé holky&#160;– nepočítá-li pochopitelně to tele průvodkyni&#160;– na jednom společném zájezdě… Takže se zkrátka musí seznámit. Rozhodla se, že si to vulgární klišé, které přímo bilo do očí, nenechá vnutit.</p>
			<p class="MLP-text">„Ano. Něco tam studujeme,“ řekla zdrženlivě.</p>
			<p class="MLP-text">„Nechte mě hádat,“ řekl Ignác. Zatvářil se tajemně. „Kolika prsty držíte broskev, kterou jíte?“ zeptal se.</p>
			<p class="MLP-text">Irma se na Ignáce podívala s&#160;jistým pobaveným zájmem, ale k&#160;odpovědi se přesto neměla.</p>
			<p class="MLP-text">„Myslím to vážně,“ řekl Ignác.</p>
			<p class="MLP-text">„Don’t answer, I’m sure it’s just a&#160;stupid obscene joke,“ řekla rychle Denisa.</p>
			<p class="MLP-text">Irma už ale zkusmo natáhla ruku k&#160;ústům a&#160;rozevřela dlaň, jako by v&#160;ní měla broskev.</p>
			<p class="MLP-text">„Šťavnatou broskev,“ upřesnil Ignác.</p>
			<p class="MLP-text">„Dvěma,“ řekla Irma.</p>
			<p class="MLP-text">Ignácův samolibý úsměv dával najevo, že tato informace přesně zapadá do mozaiky jeho počáteční a&#160;– jak se ukazuje&#160;– správné domněnky.</p>
			<p class="MLP-text">„Dobře,“ řekl spokojeně. „A&#160;druhá a&#160;zároveň poslední otázka: Jak se tváříte ve frontě před dámským WC?“</p>
			<p class="MLP-text">Vidíš, říkala jsem ti to, znamenal Denisin pohled.</p>
			<p class="MLP-text">„Neutrálně,“ řekla Irma opatrně.</p>
			<p class="MLP-text">„Neutrálně! Věděl jsem to!“ vykřikl vítězoslavně Ignác. „Jste z&#160;filozofické fakulty!“</p>
			<p class="MLP-text">Překvapení obou dívek bylo nelíčené.</p>
			<p class="MLP-text">„Uhád,“ přiznala Irma obdivně.</p>
			<p class="MLP-text">„A&#160;co vy?“ řekla Denisa s&#160;jakýmsi podezíravým zaujetím. „Kdo jste vy?“</p>
			<p class="MLP-text">Nyní mohl Oskar trochu vyrovnat Ignácův náskok:</p>
			<p class="MLP-text">„Try to guess. I&#160;admit it’s a&#160;little bit more difficult because there is no queu in front of our toilet. So you can’t see our faces.“</p>
			<p class="MLP-text">„Ale broskve žereme všema deseti,“ doplnil Ignác.</p>
			<p class="MLP-text">„I&#160;šťavnaté?“ zeptala se ho Irma. Docela se jí ti kluci začínali líbit.<span></span></p>
			<p class="MLP-text"><span>„Wait, wait,“ řekl Ignácovi Oskar a&#160;odstrčil ho. „It’s my turn. Mimochodem: jak by ses tvářil ty, kdyby před pánskou toaletou byly fronty?“</span></p>
			<p class="MLP-text">„Naštvaně,“ řekl automaticky Ignác. Podíval se na Denisu. „A&#160;když už bych šel zpátky kolem té fronty, tak bych se tvářil vychcaně.“</p>
			<p class="MLP-text">Tomu se zasmáli všichni. Denisa si všimla, že Max mluví s&#160;Pamelou. Zachytila několik slov.</p>
			<p class="MLP-text">„Á, pan spisovatel si vypráví o&#160;spisovatelství se slečnou průvodkyní!“</p>
			<p class="MLP-text">Všichni čtyři se otočili směrem k&#160;dotyčné dvojici.</p>
			<p class="MLP-text">„Dělá nám starosti,“ zachmuřil se Ignác. „Věřily byste, že vůbec neprohlédl, že je slečna průvodkyně trošičku povrchní a&#160;maličko hloupá?“</p>
			<p class="MLP-text">„Vůbec,“ řekl Oskar.</p>
			<p class="MLP-text">Nevěděl už, co by řekl, a&#160;začínal si připadat hloupě.</p>
			<p class="MLP-text">„Ach tak,“ řekla Denisa.</p>
			<p class="MLP-text">Na to už nikdo nic neřekl.</p>
			<p class="MLP-text">„Tak tak,“ řekl Ignác.</p>
			<p class="MLP-text">Pohlédl na Oskara.</p>
			<p class="MLP-text">„Neříkejte,“ řekla Irma. „Opravdu?“</p>
			<p class="MLP-text">„Opravdu,“ řekl Ignác už trochu mdle. „Úplně ho připravila o&#160;jeho pověstný pronikavý zrak, díky kterému on vidí hlouběji než jiní. Předpokládám, že jste se o&#160;jeho pronikavém zraku na fakultě učili?“</p>
			<p class="MLP-text">„Zatím ne,“ řekla Denisa.</p>
			<p class="MLP-text">Náhle si nebyla jistá: Chtějí nás doopravdy sbalit?</p>
		</div>
</body>
</html>