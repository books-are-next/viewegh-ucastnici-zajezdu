<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-139</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-67" class="MLP-uroven2-kapitola">Naprosto normální<br/>depka</p>
			<p class="MLP-text-bez1radku">Deprese se u&#160;Irmy navenek obvykle projevovala dvěma věcmi: samomluvou a&#160;bezúčelným přecházením po místnosti. Čím hlubší její deprese byla, tím více toho namluvila a&#160;nachodila.</p>
			<p class="MLP-text">Když Denisa odešla s&#160;Hynkem do hotelu, Irma si neustále nahlas opakovala, že psychický stav, v&#160;němž se už asi hodinu nachází, je naprosto normální depka, ale přestože připouštěla, že ten nepříjemný pocit osamělosti, ta vytrvalá, hlodavá nespokojenost a&#160;ta bezpředmětná, nevysvětlitelná, ale přesto místy skoro bolestivá úzkost, které ji společně přepadly, skutečně jsou naprosto normální, nikterak jí to nepomohlo.</p>
			<p class="MLP-text">Depka tu byla pořád.</p>
			<p class="MLP-text">Na pláž přišli sice společně, ale když vrátili ta vodní kola, Denisa prohlásila, že se jí z&#160;toho věčného slunce už točí hlava a&#160;že si jde až do večeře lehnout na pokoj&#160;– a&#160;pan poslanec šel pochopitelně s&#160;ní. Ji, Irmu, už u&#160;moře také nic nedrželo, ale musela zůstat, protože&#160;– chápejte&#160;– neměla jaksi kam jít. Vydržela pod slunečníkem ještě plných pětatřicet minut, ale potom jí to na pláži začalo připadat tak naprosto liché, že se rozhodla odejít. Cestou k&#160;hotelu si někde na hodinku sedne, dá si zmrzlinu a&#160;capuccino a&#160;potom, říkala si, se třeba půjde projít. Když se však rozpálenými, vylidněnými ulicemi přivlekla do středu města, na rameni tašku plnou nejen svých, ale i&#160;Hynkových i&#160;Denisiných krámů&#160;– ještě aby jim dělala služku!&#160;– zaskočilo ji nepříjemné zjištění, že siesta ještě zdaleka neskončila a&#160;že všechny kavárny jsou dosud zavřené. Shit! Teprve po dlouhém hledání našla sice otevřený, ale špinavý a&#160;neútulný pouliční bufet, kde navíc neměli ani zmrzlinu, ani capuccino; rezignovaně si řekla o&#160;colu-light. Pila záměrně pomalu, ale i&#160;tak měla po pěti minutách dopito. Co teď? Byla otrávená, zpocená, naštvaná, smutná a&#160;osamělá. Nakonec v&#160;ní převážila únava a&#160;vztek. Vstala a&#160;bez jakéholi dalšího otálení šla rovnou do hotelu. Z&#160;recepce zavolala do svého vlastního pokoje a&#160;oznámila Denisce, že počká maximálně dvě minuty a&#160;pak jde nahoru; potřebuje se prý naléhavě vysprchovat.</p>
			<p class="MLP-text">„Ty se potřebuješ naléhavě vysprchovat?“ řekla Denisa do telefonu sladce.</p>
			<p class="MLP-text">„Ano,“ pravila Irma s&#160;křečovitou důstojností. „Já se potřebuji naléhavě vysprchovat.“</p>
			<p class="MLP-text">Denisa zakryla mluvítko, ale Irma přesto slyšela, jak říká Hynkovi, že jestli chce, může se prý za pouhé dvě minuty s&#160;Irmou vysprchovat. Hynek něco řekl, ale tomu už Irma nerozuměla; slyšela jen Denisin přidušený smích.</p>
			<p class="MLP-text">„Mám už toho všeho po krk!“ vyrazila ze sebe.</p>
			<p class="MLP-text">Málem se znovu rozbrečela.</p>
			<p class="MLP-text">Denisa zvážněla.</p>
			<p class="MLP-text">„Nějaká depka?“ dotazovala se starostlivě.</p>
			<p class="MLP-text">„Jo, depka!“ řekla Irma a&#160;praštila sluchátkem.</p>
			<p class="MLP-text">Později jí naopak telefonovali oni, dokonce dvakrát, a&#160;sice z&#160;Maxova pokoje, kam se po jejím příchodu&#160;– za neustálého špičkování a&#160;žertování&#160;– záhy přesunuli; dobře však cítila, že ten jejich veselý kamarádský zájem je poněkud předstíraný. Věděla, že za jejich telefonáty je možná víc nepřiznaného alibismu než skutečné účasti, a&#160;i proto se pokaždé, když zavěsila, cítila spíš hůř než líp. Pustila si televizi, ale nevnímala ji; číst nedokázala. Šla do koupelny, odtud do předsíňky a&#160;vrátila se zpátky do pokoje.</p>
			<p class="MLP-text">„Chováš se jako blázen,“ mluvila sama k&#160;sobě. „Dočista jako blázen.“</p>
			<p class="MLP-text">Věděla, že by udělala nejlépe, kdyby z&#160;pokoje vypadla a&#160;sedla si někam k&#160;lidem, třeba k&#160;Jolaně a&#160;jejímu otci, kteří pili kávu u&#160;jednoho ze stolečků před bazénem, ale nebyla schopná se ani učesat a&#160;obléknout, a&#160;navíc jí začalo být trapné, že se před nimi na večírku producírovala jenom v&#160;podprsence.</p>
			<p class="MLP-text">„Nemáš naprosto žádnou úroveň,“ obviňovala se.</p>
			<p class="MLP-text">Skoro zuřivě pohlédla na hodinky: do večeře zbývaly ještě skoro dvě hodiny.</p>
			<p class="MLP-text">„Uvědom si, že večeře je až za dvě hodiny,“ říkala si.</p>
			<p class="MLP-text">Potom se vrhla obličejem na polštář a&#160;rozplakala se.</p>
			<p class="MLP-text">Teprve pláč jí přinesl jistou úlevou.</p>
		</div>
</body>
</html>