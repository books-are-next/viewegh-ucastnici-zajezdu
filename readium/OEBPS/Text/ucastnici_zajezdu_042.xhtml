<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-40</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-37" class="MLP-uroven2-kapitola">Utrpení dvanáctiletého homosexuála</p>
			<p class="MLP-text-bez1radku"><span>O&#160;existenci lidí zvaných homosexuálové Jakub už věděl: částečně z&#160;televize, částečně z&#160;časopisu Bravo (mezi mnoha populárními hudebními skupinami, které Jakub se svými vrstevníky poslouchal, se koneckonců našel nejeden zpěvák či zpěvačka tohoto zaměření) a&#160;samozřejmě z&#160;hovorů ve škole&#160;– označení homouš, které jeho kamarádi i&#160;on sám běžně užívali, bylo přitom spíše slangovou zkratkou než záměrným pejorativem. Díky tomu naštěstí už dříve chápal&#160;– jakkoli by to sám asi nedokázal takto vyjádřit&#160;– že homosexualita není nějaká odporná nemoc, kterou je nutno přede všemi skrývat, nýbrž že je to relativně častá sexuální orientace, a&#160;nelze proto říct, že by byl Nagyho smělou diagnózou nějak nadmíru zděšen. Pouze ho poněkud překvapila. Až dosud se totiž domníval, že se mu líbí holky.</span></p>
			<p class="MLP-text">Nedalo se však nic dělat. Bylo třeba podívat se této nové pravdě zpříma do očí.</p>
			<p class="MLP-text">Nejdřív si potřeboval vyjasnit některé podrobnosti.</p>
			<p class="MLP-text">„Bolí to?“ informoval se jednoho dne u&#160;Nagyho.</p>
			<p class="MLP-text">„Co?“</p>
			<p class="MLP-text">„No když&#160;–“ řekl Jakub a&#160;uhnul očima.</p>
			<p class="MLP-text">„Myslíš, když ti ho strkaj do zadku?“ řekl Nagy. „Když se to namaže, tak ne.“</p>
			<p class="MLP-text">„Namaže?“</p>
			<p class="MLP-text">„No normálně namaže,“ řekl zkušeně Nagy. „Mastí.“</p>
			<p class="MLP-text">Jakub přemítal.</p>
			<p class="MLP-text">„Jakou mastí?“ chtěl vědět Jakub. „Jak se jmenuje?“</p>
			<p class="MLP-text">„Neboj,“ řekl mu přátelsky Nagy. „To bude v&#160;pohodě.“</p>
			<p class="MLP-text">„Já se nebojim,“ řekl Jakub.</p>
			<p class="MLP-text">Opravdu se skoro vůbec nebál. Byl si naprosto jistý, že to nemůže být nic hrozného&#160;– když to tolik lidí a&#160;zpěváků dělá dobrovolně. Proč by to dělali, kdyby to bylo hrozný, říkal si Jakub, to je logický. Občas si to zkoušel představit. Osahával si zadek a&#160;váhavě se ukazováčkem dotýkal řitního otvoru. Jako když měl jít k&#160;zubaři a&#160;jazykem si neustále zkusmo osahával zub, u&#160;kterého tušil kaz. To bude v&#160;pohodě, uklidňoval se pokaždé. Ve srovnání s&#160;utrpením, které mu dokázal způsobit bolestivě přeplněný měchýř, mu to ostatně nepřipadalo nijak strašné.</p>
			<p class="MLP-text">Nakonec si vždycky šel umýt ruce.</p>
			<p class="MLP-text">Takže byl homouš.</p>
			<p class="MLP-text">Postupem času si na tu představu jakžtakž zvykl.</p>
			<p class="MLP-text">Trochu ho zneklidňovaly jen dvě věci: především stále nevěděl, jak se jmenuje ta speciální mast, a&#160;neměl ani tušení, kde se taková věc dá koupit (protože Nagy mu to z&#160;nějakého důvodu, kterému Jakub nerozuměl, odmítal prozradit); a&#160;za druhé nemohl najít žádného kluka, který by se mu opravdu líbil. A&#160;to se snažil. Přestal koukat po holkách a&#160;začal se každý den poohlížet po nějakém ucházejícím klukovi. Nikdo z&#160;jeho spolužáků netušil, že je ve třídě, v&#160;tělocvičně a&#160;na záchodcích vystaven Jakubovu přísnému zraku. Nenápadně pozoroval jejich nohy, ruce, zuby, oči, vlasy a&#160;zadky. V&#160;předstíraně náhodných srážkách se jich dotýkal.</p>
			<p class="MLP-text">Teda nic moc, říkal si nespokojeně.</p>
			<p class="MLP-text">V&#160;podstatě přicházeli v&#160;úvahu jenom tři, rekapituloval nyní Jakub výsledky svého nedávného několikadenního průzkumu: Vaník, Lubina a&#160;Kaliště. Vaník je docela dobrej, a&#160;když se mu něco řekne, tak to hned nerozkecá, ale na sport je zase totální dřevo. Lubina je z&#160;osmičky a&#160;je ze všech tří suveréně nejsilnější, ale občas má dost beďarů a&#160;strašlivě mu smrdí podpaždí. S&#160;Kalištěm je vždycky sranda, i&#160;když je trochu šprt, ale zase má doma tři počítače.</p>
			<p class="MLP-text">Možná by to mohl být Kaliště, říkal si. Motor autobusu monotónně hučel. Jenom kdyby nebyl tak hubenej a&#160;kdyby mu tak příšerně nevystupovaly ty jeho křivý lopatky.</p>
			<p class="MLP-text">To už je teda hezčí támhleta Klára.</p>
		</div>
</body>
</html>