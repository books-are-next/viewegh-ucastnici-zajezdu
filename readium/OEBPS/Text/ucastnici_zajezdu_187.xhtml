<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-185</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-3-23" class="MLP-uroven2-kapitola">A&#160;co jsou tedy příběhy?</p>
			<p class="MLP-text-bez1radku">„A&#160;co jsou tedy příběhy?“ tázal se řečnicky pan Petrescu. „V&#160;čem spočívá tajemství jejich přitažlivosti?“</p>
			<p class="MLP-text">Maxovi se nyní zdálo, že pan Petrescu je v&#160;obličeji trochu podobný brněnskému prozaikovi Jiřímu Kratochvilovi.</p>
			<p class="MLP-text">„V&#160;tom, že jsou základní orientací v&#160;čase i&#160;prostoru našich životů. Pomáhají nám uspořádat život podle příběhových mustrů do jakéhosi příběhového řádu a&#160;čelit tak pažravé úzkosti z&#160;chaosu naší existence,“ vysvětlil mu pan Petrescu. „Slast, kterou zakoušíme z&#160;dobře vymyšleného a&#160;dobře napsaného příběhu, je slastí pramenící mimo jiné z&#160;vědomí, že lze život uspořádat do řádu příběhů, do přehledně strukturovaných celků.“</p>
			<p class="MLP-text">„Na tom možná něco je,“ uznal Max.</p>
			<p class="MLP-text">„Lidský život a&#160;lidský svět se ovšem neskládá z&#160;příběhů, ale jen ze situací spojených pouhou časovou posloupností,“ namítla paní Košťálová. „Strukturovat sled situací do příběhu je jen věcí autorské invence, která ovšem nemá žádný předobraz ve skutečnosti.“</p>
			<p class="MLP-text">„Samozřejmě,“ souhlasil s&#160;ní pan Petrescu. „Snaha využít příběh jako univerzální klíč, podle něhož se dá všechno rychle a&#160;snadno zfabulovat, je proto zároveň obrovskou pastí. Příběh je nejen tím, čím literatura žije, ale zároveň i&#160;tím, co ji hubí. Celé dějiny literatury jsou interpretovatelné právě na kolísavém vztahu k&#160;příběhu. Vezměte si Dickense&#160;– a&#160;vezměte si nový román… Ostatně i&#160;takový Karel Čapek je nejsilnější právě tam, kde pochybuje o&#160;příběhu.“</p>
			<p class="MLP-text">„V&#160;pochybování o&#160;příběhu jsem myslím taky docela dobrý,“ řekl Max. „A&#160;vůbec v&#160;pochybování. Občas dokonce pochybuji, že se v&#160;pochybování najde někdo lepší.“</p>
		</div>
</body>
</html>