<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-115</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-43" class="MLP-uroven2-kapitola">Ekonomika pro každého</p>
			<p class="MLP-text-bez1radku">Krátce po jedenácté se Max vrátil na pokoj.</p>
			<p class="MLP-text">Vysprchoval se a&#160;zkoušel si ještě chvíli v&#160;posteli číst, ale neustále ho rušily hlasy ze sousedního pokoje, kde se Jarda a&#160;Jituš z&#160;jakéhosi důvodu vulgárně a&#160;především hlasitě hádali o&#160;problémech české ekonomiky. Nemohl se na čtení soustředit, a&#160;tak knihu odložil, zhasl a&#160;snažil se neposlouchat své opilé sousedy.</p>
			<p class="MLP-text">Po chvíli se mu zdálo, že kdosi krátce zaklepal. Nebyl si jistý, a&#160;tak se jen trochu nadzdvihl na polštáři, zatajil dech a&#160;s&#160;bušícím srdcem naslouchal.</p>
			<p class="MLP-text">Zaklepání se ozvalo znovu.</p>
			<p class="MLP-text">Max vyskočil a&#160;rozsvítil lampičku nad postelí.</p>
			<p class="MLP-text">„Moment,“ zvolal hlasitě, zatímco si oblékal čisté slipy. Snažil se, aby jeho hlas zněl popuzeně.</p>
			<p class="MLP-text">Vběhl do koupelny, bleskurychle si vykloktal ústní vodou a&#160;současně si umyl mýdlem žalud. Jediným pohledem se zkontroloval v&#160;zrcadle a&#160;šel otevřít.</p>
			<p class="MLP-text">V&#160;ostrém světle chodby stál Hynek a&#160;pokoušel se o&#160;rozpustilý světácký úsměv.</p>
			<p class="MLP-text">„Sorry, Mistře,“ řekl, „nemám nějak kde spát.“</p>
			<p class="MLP-text">„Jak to?“ nechápal Max.</p>
			<p class="MLP-text">Ještě se nevzpamatoval ze zklamání, že před ním nestojí Pamela.</p>
			<p class="MLP-text">Hynek rozhodil rukama. Tohle gesto už nevypadalo příliš suverénně.</p>
			<p class="MLP-text">Maxovi to konečně došlo.</p>
			<p class="MLP-text">„No jo. Tak pojď dál.“</p>
			<p class="MLP-text">Náhlá a&#160;neovlivnitelná&#160;– nechtěl-li se zachovat jako hulvát&#160;– ztráta soukromí, stejně jako představa, že bude muset s&#160;Hynkem sdílet nijak velké manželské dvojlůžko, Maxe rozladila.</p>
			<p class="MLP-text">Hynek to vycítil.</p>
			<p class="MLP-text">„Je mi to fakt trapný,“ řekl. „Omlouvám se.“</p>
			<p class="MLP-text">„Sedni si někam,“ řekl Max.</p>
			<p class="MLP-text">Nezbývalo, než se uchýlit do role hostitele. Ta malá lampička příliš světla nevydávala a&#160;pokoj se utápěl ve tmě; Max rozsvítil ještě stolní lampu.</p>
			<p class="MLP-text">Hynek se sesul do křesla.</p>
			<p class="MLP-text">„Promiň. Opravdu bych neočekával, že mě moje žena nepustí do pokoje.“</p>
			<p class="MLP-text">Cosi v&#160;Hynkově hlase vzbudilo Maxův soucit.</p>
			<p class="MLP-text">„To je v&#160;pohodě.“</p>
			<p class="MLP-text">„Zamkla se. I&#160;s&#160;Jakubem. Porušila všechny naše úmluvy. Přitom ví, jak nesnáším jakékoli scény.“</p>
			<p class="MLP-text">Max pokýval hlavou.</p>
			<p class="MLP-text">„Mám tam všecko: pas, peníze, oblečení, kartáček na zuby&#160;– prostě všecko. Vydírá mě. Chtěla mě donutit, abych rozmlátil dveře.“</p>
			<p class="MLP-text">Hynek na chvíli zavřel oči.</p>
			<p class="MLP-text">„Málem se jí to povedlo,“ dodal.</p>
			<p class="MLP-text">Hlasy ze sousedního pokoje náhle znovu zesílily.</p>
			<p class="MLP-text">„A&#160;já ti řikám: nenafukovat se, držet se pěkně při zdi&#160;– a&#160;nemít dluhy,“ halasil právě Jarda.</p>
			<p class="MLP-text">„A&#160;já ti zase řikám, že zadlužit se může bejt výhodný!“ oponovala mu Jituš.</p>
			<p class="MLP-text">„Kurva, Jituš, neser mi: co je na dluhách výhodnýho?“</p>
			<p class="MLP-text">„Dobrý, Jardo, nebudu se s&#160;tebou hádat.“</p>
			<p class="MLP-text">„Ale tak mně vysvětli, co je na dluhách výhodnýho? No co?“</p>
			<p class="MLP-text">„No asi že má stát prachy!“</p>
			<p class="MLP-text">„Prachy a&#160;dluhy. Na dluhy si nějak zapomněla…“</p>
			<p class="MLP-text">„Ale může přece, Jardo, ty prachy někam investovat! Co je ti platný, že nemáš dluhy, když nemáš prachy a&#160;nemůžeš je nikam investovat?“</p>
			<p class="MLP-text">„To mi teda je platný, ponivač nemusim žádný dluhy splácet! Víš, jaká je to pro tu ekonomiku úleva? Dyk by kurva ta naše ekonomika akorát vykrvácela!“</p>
			<p class="MLP-text">„Ale prdlačky. Když do tý ekonomiky neinvestuješ, tak jde celá ekonomika taky do prdele!“</p>
			<p class="MLP-text">„Ale hovno de do prdele!“</p>
			<p class="MLP-text">„S&#160;tebou se taky, Jardo, o&#160;něco hádat! To má asi tak cenu!“</p>
			<p class="MLP-text">„Ale má to cenu, ne že ne… Tak mi teda řekni, co de podle tebe do prdele, když nemáš dluhy?“</p>
			<p class="MLP-text"><span>„No všecko de do prdele, dyk to vidíš: průmysl, školství, zdravo­t­nictví, kultura…“</span></p>
			<p class="MLP-text">„Já teda osobně nevidim, že by šlo všecko do prdele, ale já ti řeknu jedno: Ta ekonomika si může dovolit akorát to, na co má, a&#160;víc ani hovno. Von to ten Klaus&#160;– jako že ho rád nemam&#160;– ví dobře.“</p>
			<p class="MLP-text">„Ale právě že kurva nic neví dobře!“</p>
			<p class="MLP-text">„Mohu ti položit jednu otázku?“ řekl Hynkovi tiše Max.</p>
			<p class="MLP-text">„Ano,“ souhlasil Hynek.</p>
			<p class="MLP-text">„I&#160;když dramaticky zpochybní smysl tvého úřadu i&#160;vší té vysilující každodenní práce, již jsi jako zástupce lidu této země až dosud vykonal?“</p>
			<p class="MLP-text">„Ano,“ zasmál se Hynek. „Jsem připraven.“</p>
			<p class="MLP-text">„Není existence takových lidí tím nejlepším argumentem pro osvícenskou monarchii?“</p>
			<p class="MLP-text">„To teda kurva je!“</p>
		</div>
</body>
</html>