<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-176</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-3-14" class="MLP-uroven2-kapitola">Proč proboha Ukrajinec?!<br/>(2)</p>
			<p class="MLP-text-bez1radku">„Ale proč?“ nechápal Jolanino rozhodnutí Hynek. „Chápal bych, že se s&nbsp;ním občas vyspí&nbsp;– ale proč si ho proboha hned bere?“</p>
<p class="MLP-text">„Jasně,“ řekl vesele Ignác, „kdyby zůstala bez závazků, mohla by se světem mužů a&nbsp;žen pohybovat volně, jako opravdová strážkyně práv svobodné lásky.“</p>
			<p class="MLP-text">Oskar na Ignáce vyčítavě pohlédl.</p>
			<p class="MLP-text">„Bůh ví,“ krčil rameny Max.</p>
			<p class="MLP-text">„Bůh ví?“ divil se Hynek. „Ty nevíš&nbsp;– a&nbsp;chceš o&nbsp;tom psát román?“</p>
			<p class="MLP-text">„To se přece vůbec nevylučuje,“ zvolal pan Petrescu, který čtveřici přátel zpovzdálí naslouchal. „Román nic netvrdí, román zkoumá a&nbsp;klade otázky. Romanopisec vymýšlí příběhy, konfrontuje je navzájem a&nbsp;tímto způsobem se ptá.“</p>
			<p class="MLP-text">„Přesně tak,“ souhlasil Max. Obrátil se k&nbsp;panu Petrescovi. „Mimochodem, nečetl jsem tohle v&nbsp;Kunderovi?“</p>
			<p class="MLP-text">„Vida: otázka,“ řekl spokojeně pan Petrescu. „Romanopisec učí čtenáře chápat svět jako otázku.“</p>
			<p class="MLP-text">„Dobrý román,“ doplnila ho paní Košťálová, „by rozhodně neměl být zatížený snahou všechno vysvětlit.“</p>
		</div>
</body>
</html>