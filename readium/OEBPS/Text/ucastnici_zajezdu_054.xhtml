<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-52</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-49" class="MLP-uroven2-kapitola">Zima, zimička</p>
			<p class="MLP-text-bez1radku">Světlo měklo a&#160;zlátlo a&#160;řidiči protijedoucích vozů postupně rozsvěcovali reflektory.</p>
			<p class="MLP-text">Jakmile oranžový kotouč zmizel kdesi za kopci alpského předhůří, v&#160;autobusu se ponenáhlu ochladilo. Cestující uzavírali přívod studeného vzduchu z&#160;klimatizace. Pamela si k&#160;nim otočila své sedadlo; zkřížila ruce, pohladila si nahá ramena a&#160;udělala zimomřivé, ale velmi půvabné gesto. Potom se zářivě usmála a&#160;dlaněmi si několikrát přejela nahá opálená stehna. Nato uchopila palubní mikrofon, zapnula ho a&#160;odkašlala si. Max zaznamenal, že své odkašlání umí obdivuhodně skloubit s&#160;kratičkým trylkem zvonivého smíchu<span>.</span></p>
			<p class="MLP-text">Proboha ne, pomyslela si Jolana s&#160;úpěnlivostí, která ji překvapila.</p>
			<p class="MLP-text">Helga strčila loktem do klimbající Šarloty.</p>
			<p class="MLP-text">„Bude hlášení,“ informovala ji.</p>
			<p class="MLP-text">„Brrr,“ pravila průvodkyně do palubního mikrofonu. „Zima, zimička.“</p>
			<p class="MLP-text">Znovu se oslnivě usmála.</p>
			<p class="MLP-text">Po její zprávě následovalo krátké ticho.</p>
			<p class="MLP-text">„Baže, ochladilo se nám,“ řekl nahlas Ignác.</p>
			<p class="MLP-text">Několik účastníků se vyklonilo ze svých sedadel, aby na vlastní oči spatřili autora oné drobné glosy.</p>
			<p class="MLP-text">„Mám poprosit pana řidiče, aby trochu zatopil?“ řekla průvodkyně, starostlivě a&#160;mazlivě zároveň. Znovu si pohladila nahé paže.</p>
			<p class="MLP-text">Třeba se tady před náma převlíkne, napadlo Maxe. Ta myšlenka ho okamžitě ovládla.</p>
			<p class="MLP-text">„Ano!“ zvolalo několik starších účastníků.</p>
			<p class="MLP-text">„Ne!“ zaprotestovali neméně rozhodně ostatní.</p>
			<p class="MLP-text">Jolanina matka byla odjakživa zimomřivá, a&#160;nyní se v&#160;ní navíc probudil sportovní duch.</p>
			<p class="MLP-text">„Ano!“ zvolala dříve, než ji Jolana stačila zadržet.</p>
			<p class="MLP-text">Šarlota s&#160;Helgou jí zatleskaly, až se jim třásly fialové přelivy.</p>
			<p class="MLP-text">„V&#160;červenci topit!“ řekl nahlas Jolanin otec, který naopak horko nesnášel. „Blázni!“</p>
			<p class="MLP-text">Šarlota se zeptala Helgy, co Jolanin otec říkal, a&#160;potom na něho napůl žertem a&#160;napůl vážně vyplázla jazyk. Jolana si při pohledu na ta beznadějně svraštělá ústa, špatně namalované rty, jaksi příliš krásné porcelánové zuby a&#160;ošklivý fialový jazyk umínila, že ona po šedesátce nikdy na nikoho jazyk nevyplázne.</p>
			<p class="MLP-text">Průvodkyně udělala malebné bezradné gesto a&#160;roztáhla ústa do nádherného úsměvu.</p>
			<p class="MLP-text">„Vy se tak hezky smějete, slečno průvodkyně,“ řekl Ignác. „My už jsme se do vás úplně zamilovali. Doslova jste si nás tím svým úsměvem získala.“</p>
			<p class="MLP-text">Několik cestujících se zasmálo.</p>
			<p class="MLP-text">Převlíkne se, říkal si Max. Tutově se převlíkne. V&#160;prsou a&#160;ve spáncích cítil známý tlak. Nutil se dívat z&#160;okna: v&#160;setmělém údolí, které se otvíralo vlevo pod silnicí, protékala jakási malá říčka plná oblých kamenů. Její hladina, zvlněná proudem, odrážela poslední zbytky denního světla.</p>
			<p class="MLP-text">„Tak to uděláme tak: Komu je chladno, tak ať se trošičku přioblék­ne&#160;– například mně,“ řekla průvodkyně žertovně. Potom zvážněla: „Ne, vážně. Kdyby vám byla zima i&#160;potom, klidně řekněte, nebojte se, a&#160;poprosíme společně pana řidiče, aby maličko, docela malounko přitopil.“</p>
			<p class="MLP-text">Usmála se na pana řidiče, z&#160;cestovní kabely si vyndala růžovou teplákovou soupravu a&#160;znovu se posadila. Sedadlo nechala otočené směrem k&#160;cestujícím. Tak se ukaž, říkal si Max naoko lhostejně. Pamela si však nejprve oblékla tepláky a&#160;bundu; zalovila pod ní a&#160;zručně si stáhla ramínka šatů. Ale ne, zalitoval Max. Stočil svůj pohled na převlékající se paní Jituš, která s&#160;lhostejností prakticky založených žen, dávajících před ostychem přednost osobnímu pohodlí, právě vystrkovala do uličky tlustý ošklivý zadek v&#160;žlutočerných puntíkovaných kalhotkách.</p>
			<p class="MLP-text">Připadalo mu, že je to obličej, který se mu vysmívá.</p>
		</div>
</body>
</html>