<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-47</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-44" class="MLP-uroven2-kapitola">Deštivé počasí může dovolenou<br/>u&#160;moře značně znepříjemnit</p>
			<p class="MLP-scenicke-poznamky">Odehrává se u&#160;jednoho z&#160;modrých stolů v&#160;motorestu Aral.</p>
			<p class="MLP-prima-rec"><span class="MLP-znak-tucne-11b">JARDA</span> (<span class="MLP-znak-kurziva-11b">pomrkává na Hynka</span>): Hlavně aby tam byla blízko núdapláž…</p>
			<p class="MLP-prima-rec"><span class="MLP-znak-kurziva-11b">Pauza.</span></p>
			<p class="MLP-prima-rec"><span class="MLP-znak-tucne-11b">ZUZANA</span> (<span class="MLP-znak-kurziva-11b">s&#160;úsměvem</span>): Hlavně aby spíš vyšlo počasí. (<span class="MLP-znak-kurziva-11b">Pohlédne na Hynka.</span>)</p>
			<p class="MLP-prima-rec"><span class="MLP-znak-tucne-11b">JITUŠ</span>: To máte, mladá pani, recht. Jak nevyjde počasí, tak to neni žádná dovolená&#160;– zvlášť u&#160;móře.</p>
			<p class="MLP-prima-rec"><span class="MLP-znak-tucne-11b">JARDA</span> (<span class="MLP-znak-kurziva-11b">souhlasně</span>): Jak u&#160;moře leje, tak je všecko v&#160;pytli. (<span class="MLP-znak-kurziva-11b">Pohlédne na Hynka.</span>) Když jste třeba na Šumavě a&#160;když leje, tak můžete jít aspoň na houby…</p>
			<p class="MLP-prima-rec"><span class="MLP-znak-kurziva-11b">Pauza.</span></p>
			<p class="MLP-prima-rec"><span class="MLP-znak-tucne-11b">JITUŠ</span> (<span class="MLP-znak-kurziva-11b">pochybovačně</span>): V&#160;ceďáku? Leda tak v&#160;pořádný pláštěnce.</p>
			<p class="MLP-prima-rec"><span class="MLP-znak-tucne-11b">JARDA</span>: No jasně že v&#160;pořádný pláštěnce&#160;– copak někdo chodí v&#160;ceďáku na houby bez pláštěnky?</p>
			<p class="MLP-prima-rec"><span class="MLP-znak-tucne-11b">JITUŠ</span> (<span class="MLP-znak-kurziva-11b">s&#160;pomrkáváním na Hynka</span>): Chodí. A&#160;víte kdo? Jeho máti! Tchýně. Ta chodí po lese s&#160;deštníkem…</p>
			<p class="MLP-prima-rec"><span class="MLP-znak-tucne-11b">JARDA</span>: S&#160;červenym… Vypadá jako Vochomůrka.</p>
			<p class="MLP-prima-rec"><span class="MLP-znak-tucne-11b">JITUŠ</span> (<span class="MLP-znak-kurziva-11b">se smíchem</span>): Ty si blbej…</p>
			<p class="MLP-prima-rec"><span class="MLP-znak-tucne-11b">JARDA</span> (<span class="MLP-znak-kurziva-11b">k&#160;Jituš, spokojeně</span>): Ty se moc nesměj, ty Křemílku!</p>
			<p class="MLP-prima-rec"><span class="MLP-znak-kurziva-11b">Pauza.</span></p>
			<p class="MLP-prima-rec"><span class="MLP-znak-tucne-11b">ZUZANA</span> (<span class="MLP-znak-kurziva-11b">pohlédne na Hynka</span>): Nám loni na Istrii celý týden pršelo… Jakub z&#160;toho byl pěkně otrávenej…</p>
			<p class="MLP-prima-rec"><span class="MLP-znak-tucne-11b">JITUŠ</span> (<span class="MLP-znak-kurziva-11b">opět vážně</span>): No to se mu, mladá paní, nedivte. Jak u&#160;moře prší, tak to není žádná dovolená. Kór pro ty děcka… Nám takhle před třema rokama propršelo čtrnáct dní v&#160;Leptokarii. To bylo opravdu strašný.</p>
			<p class="MLP-prima-rec"><span class="MLP-znak-tucne-11b">JARDA</span> (<span class="MLP-znak-kurziva-11b">k&#160;Hynkovi</span>): A&#160;to jsme tenkrát byli v&#160;kempu!</p>
			<p class="MLP-prima-rec"><span class="MLP-znak-tucne-11b">JITUŠ</span>: To je pak teprv hrozný. Děcka měly po dvou dnech všechno mokrý.</p>
			<p class="MLP-prima-rec"><span class="MLP-znak-kurziva-11b">Dlouhá pauza.</span></p>
			<p class="MLP-prima-rec"><span class="MLP-znak-tucne-11b">JARDA</span>: A&#160;chčilo a&#160;chčilo. (<span class="MLP-znak-kurziva-11b">Předstírá úlek.</span>) Teda s&#160;prominutím.</p>
			<p class="MLP-prima-rec"><span class="MLP-znak-tucne-11b">JITUŠ</span> (<span class="MLP-znak-kurziva-11b">k&#160;Hynkovi</span>): Tepláky, spacáky, jídlo, všechno. Za takovou dovolenou to jsou pak akorát vyhozený peníze.</p>
			<p class="MLP-prima-rec"><span class="MLP-znak-tucne-11b">JARDA</span>: To teda jo. Já za to dal takový prachy&#160;– a&#160;jediná nahá ženská, kterou jsem za celou dovolenou viděl, byla tudle naše máma.</p>
			<p class="MLP-prima-rec"><span class="MLP-znak-tucne-11b">JITUŠ</span> (<span class="MLP-znak-kurziva-11b">se smíchem</span>): Ty si blbej!</p>
			<p class="MLP-prima-rec"><span class="MLP-znak-kurziva-11b">Dlouhá pauza.</span></p>
			<p class="MLP-prima-rec"><span class="MLP-znak-tucne-11b">ZUZANA</span>: Doufejme, že pršet nebude. (<span class="MLP-znak-kurziva-11b">Významně na Hynka pohlédne.</span>)</p>
			<p class="MLP-prima-rec"><span class="MLP-znak-tucne-11b">HYNEK</span>: Doufejme… (<span class="MLP-znak-kurziva-11b">Oplácí Zuzaně upřený pohled.</span>) Ano, souhlasím s&#160;tím, že deštivé počasí může dovolenou u&#160;moře značně znepříjemnit…</p>
			<p class="MLP-scenicke-poznamky">Rozpačité ticho; Jarda s&#160;Jituš pod jakousi záminkou vzápětí odcházejí.</p>
			<p class="MLP-prima-rec"><span class="MLP-znak-tucne-11b">ZUZANA</span> (<span class="MLP-znak-kurziva-11b">ledově, nepřátelsky</span>): Nemohl byste, pane poslanče, námi, obyčenými lidmi, pohrdat tajně?</p>
			<p class="MLP-prima-rec"><span class="MLP-znak-tucne-11b">HYNEK</span> (<span class="MLP-znak-kurziva-11b">hájí se</span>): Ale vždyť já nikým nepohrdám…</p>
			<p class="MLP-prima-rec"><span class="MLP-znak-tucne-11b">ZUZANA</span>: Dej mi pokoj…</p>
		</div>
</body>
</html>