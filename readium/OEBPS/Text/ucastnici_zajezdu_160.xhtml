<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-158</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-86" class="MLP-uroven2-kapitola">Ukrajinský sex<br/>(2)</p>
			<p class="MLP-text-bez1radku">Ani tentokrát Jolana z&#160;jejich milování mnoho neměla.</p>
			<p class="MLP-text">Zatímco kopuloval, přemýšlela, jak se rusky řekne Ty moc spěcháš: Ty óčeň spjéšiš? Nebo spjecháješ?</p>
			<p class="MLP-text">Nevěděla.</p>
			<p class="MLP-text">„Ty óčeň spěcháješ,“ řekla mu. „Spěcháješ íli spjéšiš?“</p>
			<p class="MLP-text">Řekl cosi, čemu nerozuměla.</p>
			<p class="MLP-text">„Mě náda ljubíť médleno, panimáješ?“ hledala pracně slova, zavalena jeho živou váhou, ale on jako by neslyšel. Potil se. Jestli nevíš, co je dřina, kup si kolo Ukrajina, vzpomněla si na slogan ze studentských let. Málem se zasmála nahlas. Oleg už naštěstí začal hekat. Trvalo mu to něco přes minutu, odhadovala Jolana.</p>
			<p class="MLP-text">Zhroutil se na ni. Odstrčila ho.</p>
			<p class="MLP-text">„Ja čúvstvuju kak něftěpravód Drúžba,“ svěřila mu.</p>
			<p class="MLP-text">Byl jejím příměrem upřímně pobaven.</p>
			<p class="MLP-text">Využila jeho dobré nálady, uchopila jeho ruku a&#160;položila si ji do klína. Cítila, jak strnul, a&#160;mylně to považovala za známku vzrušení.</p>
			<p class="MLP-text">„Zděs,“ řekla mu mazlivě. „Ja těbě pakážu.“</p>
			<p class="MLP-text">Prudce jí ruku vyškubl a&#160;udeřil ji do tváře.</p>
			<p class="MLP-text">Vyjekla bolestí a&#160;překvapením.</p>
			<p class="MLP-text">To byla skutečná facka, uvědomila si. Ve tmě pokoje ho příliš dobře neviděla, ale slyšela, jak se spěšně obléká. Rozsvítil. Instiktivně si přitáhla pokrývku k&#160;bradě. Začal po ní házet svršky a&#160;cosi na ni křičel. Nerozuměla mu, ale chápala, co ta slova asi znamenají.</p>
			<p class="MLP-text">„Co to doprdele děláš?“ křičela.</p>
			<p class="MLP-text">Hodil jí džínsy přímo do obličeje.</p>
			<p class="MLP-text">„Co si to dovoluješ, ty hajzle?“ zakřičela. „Ty zasranej ukrajinskej ubožáku!“</p>
			<p class="MLP-text">Oslepena bolestí a&#160;bezmocným vztekem se po něm ohnala, ale netrefila ho.</p>
			<p class="MLP-text">To ho trochu vzpamatovalo.</p>
			<p class="MLP-text">Přestal křičet a&#160;mlčky jí otevřel dveře.</p>
			<p class="MLP-text">Nedokázala vstát. To má za to, že se mu pokoušela pomoct. Že se k&#160;němu snažila chovat hezky. Ruce se jí třásly tak, že se do džín nasoukala jen s&#160;maximálním vypětím. Říkala si, že za žádnou cenu nesmí začít brečet. Takovej hajzl! opakovala si. Hajzl hajzlovskej. To se může stát zase jen mně.</p>
			<p class="MLP-text">Cítila, jak se jí začíná chvět brada.</p>
			<p class="MLP-text">Pevně semkla rty, postavila se a&#160;ujistila se, že udrží rovnováhu.</p>
			<p class="MLP-text">Potom šla ke dveřím. Když procházela kolem něho, nakopla ho do varlat; dala do toho nečekaného pohybu všechnu sílu, které byla schopna. Zavyl bolestí a&#160;zhroutil se na zem.</p>
			<p class="MLP-text">Vyšla ven a&#160;práskla za sebou dveřmi.</p>
		</div>
</body>
</html>