<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-194</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-3-32" class="MLP-uroven2-kapitola">Konec</p>
			<p class="MLP-text-bez1radku">Dveře taxíku bouchly.</p>
			<p class="MLP-text">Max jim zamával, ale jen krátce, neboť odjakživa se při loučení cítil trapně.</p>
			<p class="MLP-text">Otočil se: nikdo jiný už tu nebyl. Ani Ignác s&#160;Oskarem, ani Hynek, ani Pamela. Nikdo. Dokonce i&#160;autobus už mezitím odjel. Přestože to logicky musel očekávat, stejně ho to nakonec trochu zaskočilo. Jeden z&#160;odjíždějících taxíků na něj vesele zatroubil; Max zdvihl s&#160;úsměvem ruku, avšak nedokázal určit, kdo ve voze seděl. Úsměv mu vzápětí zmizel z&#160;tváře.</p>
			<p class="MLP-text">Jako tenkrát té výpravčí v&#160;Německu.</p>
			<p class="MLP-text"><span>Rozhlédl se. V&#160;parku před Hlavním nádražím ještě na okamžik zahlédl Olgu s&#160;Láďou a&#160;dětmi, ale po chvíli mu zmizeli z&#160;očí i&#160;oni. Pod stromem, kde před týdnem seděl Ignác, leželi nyní jacísi dva bezdomovci.</span></p>
			<p class="MLP-text">Max s&#160;kufrem v&#160;ruce přemýšlel, jestli pojede do Krče rovněž taxíkem nebo jestli půjde na Hlavní nádraží na metro.</p>
			<p class="MLP-text">Už na tom nezáleželo.</p>
			<p class="MLP-text">Ostatně dávno v&#160;Krči byl&#160;– už od začátku.</p>
			<p class="MLP-text">Vypnul počítač, nalil si džus a&#160;šel si napustit vodu do vany. Šampaňské v&#160;lednici neměl&#160;– neměl v&#160;Krči po pravdě řečeno ani lednici&#160;– a&#160;tak si dal alespoň hodně pěny.</p>
			<p class="MLP-text">Svlékl se, ale ještě než odešel do koupelny, zavolal do Brna Pluháčkovi.</p>
			<p class="MLP-text">„Tak jsem to dopsal,“ oznámil mu.</p>
			<p class="MLP-text">„Vážně?“ řekl Pluháček.</p>
			<p class="MLP-text">„Jo.“</p>
			<p class="MLP-text">Byl to docela příjemný pocit, avšak žádnou zvláštní radost necítil.</p>
			<p class="MLP-text">Zatímco telefonoval se svým nakladatelem, dala se do něj zima.</p>
			<p class="MLP-text para-style-override-1">Voda ve vaně naštěstí ještě nevystydla.<span></span></p>
		</div>
</body>
</html>