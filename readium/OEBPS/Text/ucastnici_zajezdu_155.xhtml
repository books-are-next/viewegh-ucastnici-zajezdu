<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-153</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-81" class="MLP-uroven2-kapitola">Jolanin pragmatismus</p>
			<p class="MLP-text-bez1radku">Jolanin otec už po obědě na pláž nešel.</p>
			<p class="MLP-text">Na hodinku si zdříml a&#160;potom se s&#160;rozečtenou detektivkou, láhví minerálky a&#160;dvoulitrovou láhví červeného vína odstěhoval na balkon. Usadil se v&#160;jednom ze dvou bílých plastikových křesílek ve stínu betonového podhledu; obě láhve si postavil napravo od sebe, tak aby je měl stále na dosah. Víno si sice trochu ředil minerálkou a&#160;ledem, který si pokaždé, když šel na záchod, nabíral v&#160;lednici, ale i&#160;tak byl v&#160;pět hodin, kdy se vrátila Jolana, mírně opilý.</p>
			<p class="MLP-text">Jolana to poznala i&#160;přes dvojité sklo přivřených balkonových dveří, a&#160;to i&#160;navzdory tomu, že otec k&#160;ní seděl zády. Úplně jí stačilo vidět, jak otec pokyvuje hlavou a&#160;jak otevřená kniha leží na zemi, zohý­banými stránkami dolů. Pozorovala chvíli otcův zátylek a&#160;znovu si uvědomila, že jeho vlasy za poslední roky prořídly. Klimatizace běžela, ale v&#160;pokoji byl i&#160;tak cítit kouř. Matka seděla u&#160;toaletního stolku a&#160;soustředěně cosi psala; zdálo se, že příchod své dcery zatím ještě nezaznamenala. Stolek stál poměrně daleko od okna a&#160;navíc byl trochu zastíněný shrnutým závěsem, takže neměla na psaní dostatek světla a&#160;musela si rozsvítit obě žárovky nad zrcadlem; v&#160;tuto denní hodinu to působilo divně.</p>
			<p class="MLP-text">„Proboha co to zase píšeš?“ řekla Jolana otráveně. „Nemáš snad dovolenou?“</p>
			<p class="MLP-text">Matka nepřítomně vzhlédla a&#160;roztržitě se na dceru usmála. Tajuplně pokrčila rameny a&#160;pokračovala v&#160;práci.</p>
			<p class="MLP-text">Popelník vpravo od ní byl plný.</p>
			<p class="MLP-text">Jolana jí nahlédla přes rameno.</p>
			<p class="MLP-text">„Co to zase je? Právní rádce pro turisty? Nebo Dějiny Itálie?“</p>
			<p class="MLP-text">„Tvůj přítel Max mě požádal, abych mu to celé přehledně sepsala,“ řekla matka hrdě.</p>
			<p class="MLP-text">Jolana zaznamenala, že má úplně studené ruce. Venku je devětadvacet stupňů, a&#160;ona má studené ruce. Vypnula klimatizaci&#160;– otec ji beztak za chvíli zase zapne.</p>
			<p class="MLP-text">„Říkal, že to možná použije,“ řekla matka. „Nemluvili jste o&#160;tom spolu?“</p>
			<p class="MLP-text">Jolana viděla její skrytou dychtivost.</p>
			<p class="MLP-text">„Zatím ne,“ řekla neurčitě.</p>
			<p class="MLP-text">Vyšla za otcem. Dveře nechala otevřené, aby se místnost vyvětrala.</p>
			<p class="MLP-text">„Pijeme před večeří?“ řekla mu káravě a&#160;laskavě zároveň. „Co budeme dělat po večeři?“</p>
			<p class="MLP-text">Sklonila se a&#160;políbila ho na tvář.</p>
			<p class="MLP-text">„Tohle je naprosto fantastické víno,“ zvěstoval jí ihned otec, očividně ve snaze přesvědčit sebe i&#160;ji, že by přece nikdy jen tak za odpoledne nevypil více než litr laciného stolního vína, nýbrž že se tak dnes stalo pouze proto, že to bylo víno zcela mimořádné kvality.</p>
			<p class="MLP-text">„Dej si taky skleničku,“ vybízel ji.</p>
			<p class="MLP-text">Zavrtěla hlavou. Náhle se jí zdálo, že slyší ruštinu. Vyklonila se přes zábradlí: dole u&#160;kuchyňských dveří krmil Oleg kočku. Pozorovala jeho snědý zátylek. Když se napřímil, zamávala mu. Hezky se usmál.</p>
			<p class="MLP-text">„Klidně bych tu ještě tejden zůstal,“ řekl náhle otec. „Klidně i&#160;čtrnáct dní.“</p>
			<p class="MLP-text">Rychle přemýšlela, co odpoví.</p>
			<p class="MLP-text">„Já taky. Ale ne s&#160;těma ubohejma třiceti markama, co nám zbejvaj,“ řekla co možná drsně.</p>
			<p class="MLP-text">Strojený pragmatismus. Její obvyklý způsob, jak zahnat city, které ji hrozily přerůst.</p>
			<p class="MLP-text">Otec pohrdavě mávl rukou.</p>
			<p class="MLP-text">„Peníze by se vždycky nějak sehnaly,“ řekl sebevědomě. „Klidně bych jim tady třeba pomáhal v&#160;kuchyni.“</p>
			<p class="MLP-text">Jolana na něj užasle pohlédla. Ve firmě měl pod sebou celou divizi lidí&#160;– a&#160;tady by chtěl pomáhat v&#160;kuchyni?</p>
			<p class="MLP-text">„Úplně klidně,“ opakoval otec.</p>
			<p class="MLP-text">Bylo jí ho líto.</p>
			<p class="MLP-text">„Pomáhat v&#160;kuchyni?“ řekla opět co možná drsně. „Nepil jsi?“</p>
		</div>
</body>
</html>