<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-107</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-35" class="MLP-uroven2-kapitola">Honda Accord</p>
			<p class="MLP-text-bez1radku">Několik luxusních automobilů, parkujících po celý týden na parkovišti před hotelem, stále přitahovalo Jakubovu pozornost; Oskar ho zastihl právě ve chvíli, když tmavými skly nahlížel dovnitř kabiny zbrusu nového Opelu Vectra CDX.</p>
			<p class="MLP-text">„Paráda, co?“ řekl Oskar.</p>
			<p class="MLP-text">„Naprosto skvělý,“ řekl Jakub. „CDX má už i&#160;palubní počítač.“</p>
			<p class="MLP-text">„Koukám, že se v&#160;autech vyznáš.“</p>
			<p class="MLP-text">„Trochu,“ řekl Jakub skromně.</p>
			<p class="MLP-text">„Kterej bys bral?“ řekl Oskar a&#160;ukázal na parkující vozy: „Z&#160;těchhle…“</p>
			<p class="MLP-text">Jakub přemýšlel:</p>
			<p class="MLP-text">„Tu Vectru. Ale líbí se mi i&#160;ten novej Nissan Almera.“</p>
			<p class="MLP-text">Oskar si zmíněný vůz prohlédl.</p>
			<p class="MLP-text">„Pěknej. A&#160;hlavně na to, že je to jenom čtrnáctistovka, má překvapivě silnej výkon&#160;– asi pětašedesát kilowat.“</p>
			<p class="MLP-text">Jakub byl rád, že může ukázat své znalosti.</p>
			<p class="MLP-text">„Šedesát čtyři. Čtrnáctistovka Fiat Brava dělá jenom padesát devět a&#160;Ford Escort a&#160;Golf dokonce jenom padesát pět.“</p>
			<p class="MLP-text">Prohlédli si i&#160;ten Renault Clio. Líbila se jim barva metalýzy, ale oběma jim připadal malý.</p>
			<p class="MLP-text">„Ty máš jaký auto?“ řekl Jakub.</p>
			<p class="MLP-text">Ne že by ho to nezajímalo&#160;– ale raději by se býval Oskara zeptal, jak se jmenuje ta speciální mast.</p>
			<p class="MLP-text">Jenže to si netroufl.</p>
			<p class="MLP-text">„Hondu Accord,“ usmál se Oskar.</p>
			<p class="MLP-text">Věděl, že to na Jakuba udělá dojem.</p>
			<p class="MLP-text">„Ty vado,“ řekl obdivně Jakub. „Dvoulitr.“</p>
		</div>
</body>
</html>