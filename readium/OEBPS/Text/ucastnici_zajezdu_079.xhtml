<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-77</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-5" class="MLP-uroven2-kapitola">Je už Šarlota úplně pitomá?</p>
			<p class="MLP-text-bez1radku">Helga s&#160;Šarlotou se dohodly, že se začnou oblékat v&#160;půl sedmé. Večeře se podává v&#160;půl osmé, počítala v&#160;duchu Helga, takže když budou hotové v&#160;sedm, je to akorát. Sama však začala s&#160;oblékáním asi o&#160;deset minut dřív&#160;– a&#160;Šarlota, ze samého strachu, že na ni Helga bude muset čekat, se oblékla tak rychle, že nakonec byly obě kompletně připravené už ve tři čtvrtě na sedm.</p>
			<p class="MLP-text">Chvíli nerozhodně postávaly v&#160;malé předsíňce, kontrolovaly se v&#160;zrcadle a&#160;ještě jednou si vyzkoušely připravené vystoupení, ačkoli už je dávno znaly nazpaměť. Nakonec se rozhodly, že sejdou dolů. Helga se ujistila, že je všude zhasnuto a&#160;že nenechaly téct v&#160;koupelně vodu, a&#160;řekla Šarlotě, ať se podívá, jestli jsou zavřené dveře na balkon; Šarlota jí však dobře nerozuměla, takže Helga&#160;– než aby jí to znovu opakovala&#160;– se šla s&#160;povzdechem přesvědčit sama.</p>
			<p class="MLP-text">„Máš ten text?“ houkla na Šarlotu, když zamykala pokoj.</p>
			<p class="MLP-text">„Mám.“</p>
			<p class="MLP-text">„Máš pas?“</p>
			<p class="MLP-text"><span>Šarlota se začala přehrabovat v&#160;kabelce tak neschopně a&#160;tak zděšeně, až jí Helga musela kabelku vytrhnout z&#160;ruky a&#160;pas jí sama najít.</span></p>
			<p class="MLP-text">Šarlota se provinile zasmála.</p>
			<p class="MLP-text">„Já už jsem úplně pitomá, viď?“</p>
			<p class="MLP-text">Upřímnost jejího doznání, cosi v&#160;jejím pohledu a&#160;možná i&#160;jakási Helžina dávná vzpomínka způsobily, že Helga tentokrát namísto toho, aby s&#160;okázalým utrpením zavřela oči nebo zakroutila nevěřícně hlavou, Šarlotě pouze láskyplně upravila přetočený límec světlého kostýmku a&#160;krátce ji pohladila po zádech.</p>
			<p class="MLP-text">„To víš, holka, už nám není šestnáct,“ řekla mechanicky.</p>
			<p class="MLP-text">Myslela přitom na to, zda bude moci příští rok Šarlotu vůbec ještě někam vzít. Ale s&#160;kým by v&#160;tom případě jela?</p>
			<p class="MLP-text">Nevěděla.</p>
			<p class="MLP-text">„Bohužel ani čtyřicet,“ usmívala se Šarlota.</p>
			<p class="MLP-text">Byla ráda, že je Helga v&#160;dobré náladě.</p>
			<p class="MLP-text">Sjely výtahem dolů. Recepční jim s&#160;úsměvem pokynul, ale Helze jeho úsměv připadal drzý, a&#160;nařídila Šarlotě, aby jeho pozdrav v&#160;žádném případě neopětovala. Uraženě prošly hotelovou halou k&#160;dvojkřídlým proskleným dveřím do restaurace, ale ty ještě nebyly otevřené. Nechtěly se otáčet k&#160;recepčnímu, a&#160;tak zůstaly stát čelem ke dveřím. Po chvíli přitiskly své tváře až ke sklu, zastínily si dlaněmi oči a&#160;kriticky pozorovaly nijak zvlášť rychle pobíhající číšníky, kteří teprve prostírali.</p>
		</div>
</body>
</html>