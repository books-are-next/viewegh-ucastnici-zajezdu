<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-108</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-36" class="MLP-uroven2-kapitola">Chčije</p>
			<p class="MLP-text-bez1radku">Jardovi se zdálo, že slyší déšť.</p>
			<p class="MLP-text">Neměl sice ještě v&#160;úmyslu vstávat, ale potom&#160;– veden neblahou předtuchou&#160;– z&#160;postele slezl a&#160;podezíravě roztáhl okenní závěs. Nemýlil se: z&#160;nízké šedé oblohy padal hustý drobný déšť.</p>
			<p class="MLP-text">Vypadalo to na celý den.</p>
			<p class="MLP-text">„A&#160;je to v&#160;prdeli,“ konstatoval nahlas. „Chčije!“</p>
			<p class="MLP-text">Otevřel hlučně balkonové dveře a&#160;vyšel ven. První řada dlaždic byla ještě jakžtakž suchá, ale na všech zbývajících řadách se v&#160;rychlém sledu rozprskávaly drobné kapky. Kovové zábradlí pod nárazy deště slabounce zvonilo. Několik kapek stříklo Jardovi na nahé nohy; couvl nazpět do pokoje a&#160;zadkem přitom narazil do své ženy.</p>
			<p class="MLP-text">Napůl ještě spala.</p>
			<p class="MLP-text">„Čum, sakra,“ žádala ho ochraptěle.</p>
			<p class="MLP-text">„Jak mám kurva vědět, že seš vzhůru?“ řekl Jarda, ale ustoupil, aby i&#160;ona mohla vyjít na balkon.</p>
			<p class="MLP-text">„No tě prdel,“ řekla Jituš, když tu nenadálou pohromu spatřila na vlastní oči.</p>
			<p class="MLP-text">Jarda neodpověděl. Její nahořklý dech, spánkem napuchlá víčka a&#160;přeleželé vlasy ho v&#160;ostrém ranním světle dnes dráždily víc než jindy. Raději mlčel.</p>
			<p class="MLP-text">„A&#160;je po dovolený,“ řekla Jituš hněvivě.</p>
			<p class="MLP-text">Pohled na rozcuchaného, neoholeného manžela ve zmačkaném pyžamu jí na náladě zrovna nepřidal.</p>
			<p class="MLP-text">Jarda si její hněv bůhvíproč vztáhl na sebe.</p>
			<p class="MLP-text">„Ale neni!“ řekl popuzeně. „Proč by herdek bylo po dovolený?“</p>
			<p class="MLP-text">„Protože jak seš u&#160;moře a&#160;chčije, tak je po dovolený,“ řekla Jituš autoritativně.</p>
			<p class="MLP-text">„Ále prd!“ řekl Jarda nesouhlasně.</p>
			<p class="MLP-text">Jituš mu věnovala krátký znechucený pohled a&#160;šla do koupelny. Jarda to už nevydržel.</p>
			<p class="MLP-text">„Hlavně si pořádně vypucuj ty svý smradlavý tesáky!“ řekl polohlasem.</p>
			<p class="MLP-text">Jituš se v&#160;půli cesty zastavila.</p>
			<p class="MLP-text">„Cos to řek?!“</p>
			<p class="MLP-text">„Ále hovno.“</p>
			<p class="MLP-text">„Opakuj to!“</p>
			<p class="MLP-text">„Polib si.“</p>
			<p class="MLP-text">„Jen si koleduj, ty debile,“ řekla Jituš výhružně a&#160;práskla za sebou dveřmi.</p>
			<p class="MLP-text">„Ticho!“ zaječela Klára ze sousedního pokoje.</p>
			<p class="MLP-text">„Hubu drž,“ řekl Jarda polohlasem.</p>
			<p class="MLP-text">Dveře koupelny se prudce otevřely.</p>
			<p class="MLP-text">„Ty drž hubu!“ zakřičela na něho Jituš.</p>
			<p class="MLP-text">Dveře znovu práskly.</p>
			<p class="MLP-text">„Ježišmarjá,“ zařval Jarda, „to zas bude kurva den!“</p>
			<p class="MLP-text">Vůbec nechápal, jak se to všecko tak rychle zvrtlo.</p>
			<p class="MLP-text">Vlezl si nazpátek do postele a&#160;přikryl si polštářem hlavu.</p>
		</div>
</body>
</html>