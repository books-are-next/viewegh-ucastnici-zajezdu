<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-27</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-24" class="MLP-uroven2-kapitola">Rozhovor</p>
			<p class="MLP-text-bez1radku">Většina cestujících vystoupila.</p>
			<p class="MLP-text">Ignác šel vyhodit plechovku od piva. Oskar mu mlčky přidal tu svoji.</p>
			<p class="MLP-text">Max pozoroval Ignácova bledá, hubená záda a&#160;až trochu komicky vystouplé lopatky; jeho chůze mu připadala legrační a&#160;dojemná zároveň.</p>
			<p class="MLP-text">„On také někdy jí?“ zeptal se.</p>
			<p class="MLP-text">„On nikdy nejí,“ řekl Oskar. „On pouze pije.“</p>
			<p class="MLP-text">„Hodně?“</p>
			<p class="MLP-text">„Hodně.“</p>
			<p class="MLP-text">Max na to nic neřekl.</p>
			<p class="MLP-text">„Bojím už se s&#160;ním někam jít,“ řekl Oskar. „Nikdy nevím, co udělá.“</p>
			<p class="MLP-text">Ignác zahodil obě plechovky, ale neodešel a&#160;zůstal nad odpadkovým košem stát.</p>
			<p class="MLP-text">„Co dělá?“ řekl Max.</p>
			<p class="MLP-text">„Pozoruje vosy,“ řekl Oskar bez úsměvu.</p>
			<p class="MLP-text">Chvíli mlčeli. Pozorovali Ignáce. Max si na cosi vzpomněl.</p>
			<p class="MLP-text">„Koupil si mimochodem tenkrát tu kupónovou knížku?“ zeptal se.</p>
			<p class="MLP-text">„Koupil jsem mu ji já.“</p>
			<p class="MLP-text">„A&#160;podal si ji?“</p>
			<p class="MLP-text">„Nepodal.“</p>
			<p class="MLP-text">Dívali se, jak se Ignác proplétá mezi lidmi a&#160;zaparkovanými auty nazpět.</p>
			<p class="MLP-text">„Nevěděl prý, co je to IČO,“ řekl Oskar s&#160;kamennou tváří.</p>
			<p class="MLP-text">Max se zasmál. Oskarovi uklouzlo krátké uchechtnutí.</p>
			<p class="MLP-text">„Ale platí si už doufám to zdravotní pojištění?“</p>
			<p class="MLP-text">„Neplatí.“</p>
			<p class="MLP-text">„Neplatí?“ zvážněl Max.</p>
			<p class="MLP-text">„Platím mu ho já.“</p>
			<p class="MLP-text">„To je od tebe ušlechtilé.“</p>
			<p class="MLP-text">„Ano,“ řekl Oskar. „Myslím, že je to ode mne ušlechtilé.“</p>
			<p class="MLP-text">Ignác se vrátil.</p>
			<p class="MLP-text">„Byly tam vosy,“ řekl radostně. „V&#160;tom koši.“</p>
		</div>
</body>
</html>