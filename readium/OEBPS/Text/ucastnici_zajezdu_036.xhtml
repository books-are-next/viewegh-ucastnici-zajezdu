<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-34</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-31" class="MLP-uroven2-kapitola">Druhý Jakubův problém</p>
			<p class="MLP-text-bez1radku">Nagy do Jakubovy třídy propadl. Za dobu své školní docházky propadl ostatně už několikrát. Bylo mu už čtrnáct, takže byl o&#160;tři roky starší a&#160;o&#160;hlavu větší než Jakub a&#160;jeho spolužáci. Měl už kompletně ochlupené přirození, takže ve věcech sexu byl ve třídě jednoznačně nejvyšší autorita.</p>
			<p class="MLP-text">„Proč pořád chodíš do kabinky?“ zeptal se jednoho dne Jakuba. „Proč nechčiješ normálně do žlábku?“</p>
			<p class="MLP-text">Nemyslel to nikterak nepřátelsky; prostě si toho všiml a&#160;vrtalo mu to hlavou.</p>
			<p class="MLP-text">Jakub mu řekl, v&#160;čem je jeho problém&#160;– už dávno to ostatně nebylo žádné tajemství.</p>
			<p class="MLP-text">„Tak to budeš tutově homouš,“ vyslovil Nagy svůj ortel.</p>
			<p class="MLP-text">„Homouš?“ vyděsil se Jakub. „Jak to?“</p>
			<p class="MLP-text">„Protože když nemůžeš chcát před klukama, tak seš tutáč homouš,“ vysvětlil mu Nagy.</p>
			<p class="MLP-text">„Kecáš,“ řekl Jakub.</p>
			<p class="MLP-text">Nagyho diagnóza ho zbavila jakékoli ostražitosti, ale Nagy kupodivu jeho drzost velkomyslně přešel.</p>
			<p class="MLP-text">„Že kecám? Tak si to najdi v&#160;nějaký knize&#160;– v&#160;knihách je přesně tohle popsaný.“</p>
			<p class="MLP-text">„Co&#160;– přesně tohle?“</p>
			<p class="MLP-text">„No že kdo nemůže močit před klukama, tak je homosexuál.“</p>
			<p class="MLP-text">„Tys to čet?“</p>
			<p class="MLP-text">„Jasně že jsem to čet!“ urazil se naoko Nagy. „Taky ti klidně můžu říct, z&#160;jaký přesný příčiny nemůžeš chcát.“</p>
			<p class="MLP-text">„Z&#160;jaký?“</p>
			<p class="MLP-text">„No přece poněvadž když seš homouš a&#160;vidíš péra ostatních, tak se normálně vzrušíš a&#160;nemůžeš tím pádem chcát.“</p>
			<p class="MLP-text">Jakub mlčel.</p>
			<p class="MLP-text">„Chápeš, ne?“ řekl Nagy. „Je to logický. Přece když ti ztvrdne, tak ti to zablokuje tu trubičku, kterou chčiješ.“</p>
			<p class="MLP-text">Jakub přemýšlel.</p>
			<p class="MLP-text">„Ale mně… netvrdne,“ řekl ostýchavě.</p>
			<p class="MLP-text">Zrudl.</p>
			<p class="MLP-text">„Netvrdne&#160;– a&#160;přitom nechčiješ,“ řekl Nagy pochybovačně.</p>
			<p class="MLP-text">„No je to divný,“ musel uznat Jakub.</p>
			<p class="MLP-text">„Určitě ti to tvrdne aspoň uvnitř&#160;– třeba to ani nevíš,“ řekl Nagy autoritativně. „Tvrdne ti to uvnitř a&#160;zablokuje ti to tu chcací trubičku.“</p>
			<p class="MLP-text">„Asi jo,“ řekl nešťastně Jakub.</p>
			<p class="MLP-text">Takže byl homosexuál.</p>
		</div>
</body>
</html>