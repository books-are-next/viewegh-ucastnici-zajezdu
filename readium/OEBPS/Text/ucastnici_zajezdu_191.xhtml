<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-189</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-3-27" class="MLP-uroven2-kapitola">Co by Hynek bral</p>
			<p class="MLP-text-bez1radku">„Ženská většinou nechápe, jak naprosto bezvýznamná věc takovej záskok je,“ řekl Maxovi Hynek během čekání před českými hranicemi. „Ženský to většinou naprosto neodůvodněně dramatizujou.&#160;– Víš, co bych bral? Kdyby mi udělala jednu pořádnou scénu, kdyby mi třeba řekla: Tak jak sis to užil, ty zatracenej hajzle? a&#160;dva tři dny se mnou potom nemluvila&#160;– ale kdyby mi potom odpustila… To bych bral. To by mi připadalo k&#160;těm několika nelegálním minutám&#160;– uvědom si&#160;– tak akorát přiměřený.“</p>
			<p class="MLP-text">„Ale to ona ne…“ řekl Max.</p>
			<p class="MLP-text">„To ona teda ne,“ kroutil hlavou Hynek. „Nejenže se mnou nemluví celý tejdny&#160;– ona mi především žádnej záskok nikdy neodpustí. Ona mi je dokonce sčítá…“</p>
			<p class="MLP-text">Max pokrčil rameny.</p>
			<p class="MLP-text">„Ale copak doprdele neví, že ji mám rád?“ zvolal Hynek. „Že neexistuje žádná ženská, ke který bych se vracel radši?“</p>
		</div>
</body>
</html>