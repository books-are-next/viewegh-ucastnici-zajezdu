<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-141</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-69" class="MLP-uroven2-kapitola">Umění milovat<br/>(po patnácti letech)</p>
			<p class="MLP-text-bez1radku">Hynek Maxovi večer tvrdil, že je pro něj čím dál větším problémem se Zuzanou spát.</p>
			<p class="MLP-text">Erekce je prý schopen už pouze ve dvou případech: když se předtím hodně opije, nebo když během milostné předehry zavře oči a&#160;představuje si, že se dotýká nějaké jiné ženy&#160;– například některé své známé, sexy dívky, které si všiml v&#160;metru, nebo třeba mladé novinářky, která s&#160;ním toho dne dělala rozhovor. Tahle metoda, stěžoval si Hynek, bohužel ale nefunguje spolehlivě. Zuzana, jak si prý Max bezesporu všiml, dost přibrala a&#160;k&#160;tomu, aby si dokázal přesvědčivě vsugerovat, že v&#160;kritické chvíli drží v&#160;rukou třeba ten pevný kulatý zadeček sousedovy čtrnáctileté dcery, potřebuje prý nejen značnou imaginaci, ale i&#160;zcela mimořádnou koncentraci&#160;– a&#160;právě této schopnosti se prý Hynkovi většinou nedostává. Podniká různé perverzní, leč marné oživovací pokusy a&#160;bez úspěchu se potom snaží protlačit svůj ochablý penis mezi půlky manželčiny tlusté, celulitidní zadnice.</p>
			<p class="MLP-text">Max měl podezření, že se za Hynkovým strojeným cynismem skrývá něco zcela jiného&#160;– jakási zvláštní bezmoc.</p>
			<p class="MLP-text">„Věděl jsem, že to časem v&#160;posteli musí být trochu nuda,“ prohlašoval Hynek, „ale netušil jsem, jaké to po patnácti letech může být peklo.“
Přesto prý spolu stále ještě souloží, byť tak jednou za čtrnáct dní. Samozřejmě nikdy ne proto, že by on, Hynek, skutečně souložit chtěl, nýbrž výlučně proto, že velmi dobře ví, že by souložit měl. Kdyby totiž nesouložili vůbec, byl by to pro Zuzanu další důkaz, že to s&#160;jejich manželstvím není v&#160;pořádku&#160;– a&#160;chtěla by tudíž danou situaci nějak řešit. Protože ale Hynkova nechuť cokoli se Zuzanou řešit (věděl totiž, jak to pokaždé dopadá) byla dokonce ještě větší než jeho nechuť s&#160;ní souložit, dvakrát či třikrát měsíčně ten vysilující zápas s&#160;předstíranou vášní neochotně absolvoval.</p>
			<p class="MLP-text">Smutným paradoxem přitom prý navíc je, že Zuzanu to s&#160;ním v&#160;posteli patrně ještě jakžtakž baví. Nechtěl by, aby to Max chápal nějak domýšlivě, ale zkrátka to tak je: on, Hynek, se Zuzaně dosud vcelku líbí, bůh mu odpusť. Je to koneckonců logické. On nerodil, takže nemá křečové žíly, vytahané břicho a&#160;tak dále. Stává se prý, že za ním Zuzana přijde do koupelny, když leží ve vaně. Povídají si. On potom třeba ještě v&#160;kuchyni pracuje nebo si v&#160;obýváku čte a&#160;ona pak přicházívá za ním a&#160;chce vědět, jestli už půjde také spát.</p>
			<p class="MLP-text">„Ještě bych chtěl tohle dodělat,“ říkává jí Hynek.</p>
			<p class="MLP-text">Někdy ho pak kousne do ramene&#160;– ne že by ho pouze lehce stiskla zuby, opravdu ho kousne.</p>
			<p class="MLP-text">„Auu!“ křičívá Hynek. „Zbláznila ses? To fakt bolelo!“</p>
			<p class="MLP-text">„To abys věděl, že ještě existuju,“ říkává mu Zuzana.</p>
			<p class="MLP-text">Říká to tak, že jí Hynek odpouští.</p>
			<p class="MLP-text">Dívá se, jak odchází, vidí její povislý zadek&#160;– a&#160;je mu jí upřímně líto.</p>
		</div>
</body>
</html>