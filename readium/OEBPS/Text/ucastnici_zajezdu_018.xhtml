<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-16</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-13" class="MLP-uroven2-kapitola">Hnědé podšálky</p>
			<p class="MLP-text-bez1radku">„A&#160;nyní,“ řekla Pamela, „vám něco řeknou také naši páni řidiči, které bych vám chtěla zároveň představit. Jeden se jmenuje Karel a&#160;ten druhý&#160;–“ Pamela se šibalsky, ale půvabně rozesmála, „– Karel.“</p>
			<p class="MLP-text">Někteří cestující zatleskali.</p>
			<p class="MLP-text">„Řekneš jim to ty, Karle?“ řekl mladší Karel.</p>
			<p class="MLP-text">„Dobrý, Kájo,“ řekl starší Karel. „Řekni jim to ty.“</p>
			<p class="MLP-text">„Dobrý,“ řekl Karel.</p>
			<p class="MLP-text">„A&#160;hlavně nezapomeň na podšálky,“ připomněl mu Karel.</p>
			<p class="MLP-text">„Jasně,“ řekl Karel.</p>
			<p class="MLP-text">Když mu Pamela podávala mikrofon, usmíval se, ale jakmile se otočil k&#160;cestujícím, zvážněl. Odkašlal si. V&#160;reproduktorech zahřmělo. Děti si zacpávaly uši.</p>
			<p class="MLP-text">„Takže ještě jednou dobrý den!“</p>
			<p class="MLP-text">„Dobrý den,“ řekla Šarlota. Měla radost, že díky silným reproduktorům rozumí.</p>
			<p class="MLP-text">„Z&#160;naší strany jenom pár nejnutnějších pokynů. Takže hnedky za prvý: Nejsme zvířata, jsme lidi.“</p>
			<p class="MLP-text">Na okamžik se odmlčel.</p>
			<p class="MLP-text">„Užitečný pokyn,“ řekl nahlas Ignác.</p>
			<p class="MLP-text">„No já jenom aby!“ řekl výhružně Karel. „Nebylo by to poprvně, co bysme museli tadyhle s&#160;Karlem vobjevovat za sedačkama kosti.“</p>
			<p class="MLP-text"><span>Tváře cestujících většinou vyjadřovaly marnou snahu o&#160;pochopení.</span></p>
			<p class="MLP-text">„Kosti vod kotlet,“ řekl Karel. „Nebylo by to poprvně. Jenomže vod toho tu máme koše, že jo. Jeden je v&#160;uličce a&#160;druhej u&#160;nás s&#160;Karlem. Když bude tamten koš v&#160;uličce plnej, nebojte se, přijďte dopředu a&#160;vyhoďte to u&#160;nás. My to s&#160;Karlem na každý zastávce vysypeme. Vo to nic. Rozuměli?“</p>
			<p class="MLP-text">„Rozuměli,“ řekla Šarlota.</p>
			<p class="MLP-text">Max si všiml, že Irma s&#160;Denisou se už poněkolikáté předklonily a&#160;zakryly si tváře.</p>
			<p class="MLP-text">Od prvního okamžiku dávaly nenápadně najevo, že jejich účast na tomto zájezdu je pouhým omylem či snad pouhou recesí. Max se bavil nejen řidičovým projevem: i&#160;v&#160;oné vytrvalé, místy až hysterické důslednosti, s&#160;níž ony dvě dívky znovu a&#160;znovu upozorňovaly na svou jinakost, bylo cosi komického. Věděl ovšem, že ani ony se nesmějí jenom Karlovi&#160;– smály se i&#160;tupé stádnosti masových turistů, jako je on, Ignác nebo Oskar.</p>
			<p class="MLP-text">„Hlavně když to nebudete strkat za sedačky,“ řekl Karel.</p>
			<p class="MLP-text">Nyní se pro změnu hlučně zasmál Jarda.</p>
			<p class="MLP-text">Karel s&#160;úsměvem pohlédl na Karla, který se také usmíval.</p>
			<p class="MLP-text">Pamelin obličej vyjadřoval jakési půvabné stydlivé pohoršení.</p>
			<p class="MLP-text">„Víte, jak to myslím,“ řekl Karel. „Takže to by bylo za prvý. Za druhý: Stavíme s&#160;Karlem zhruba každý tři hodiny. Když se vám bude chtít lulat dřív, nebojte se, přijďte a&#160;my vám s&#160;Karlem zastavíme. Vo to nic. Rozuměli?“</p>
			<p class="MLP-text">„Rozuměli,“ řekl Ignác jako snaživý žák. „Hlavně když nebudem lulat za sedačky…“</p>
			<p class="MLP-text">Autobus vybuchl smíchy.</p>
			<p class="MLP-text">Vůbec nejkrásněji se smála Pamela.</p>
			<p class="MLP-text">Oba Karlové se po kratičkém zaváhání rozhodli, že se připojí.</p>
			<p class="MLP-text">Jolana si Ignáce pozorně prohlédla.</p>
			<p class="MLP-text">„Nedráždi ho, vole,“ řekl Max. „Uvědom si, že na tom člověku závisí naše životy.“</p>
			<p class="MLP-text">„A&#160;teďko za třetí,“ řekl Karel, když se autobus ztišil. „Jak už vám Pamela říkala, když přijdete a&#160;řeknete, tak vám na zastávkách a&#160;klidně i&#160;během jízdy uděláme čaj, kafe nebo instantní polívku.“</p>
			<p class="MLP-text">„Vo to nic,“ řekl Ignác.</p>
			<p class="MLP-text">Karel to naštěstí přeslechl.</p>
			<p class="MLP-text">„Ale zdůrazňuju,“ zdůraznil, „že je potřeba vracet ty hnědý podšálky.“</p>
			<p class="MLP-text">Druhý Karel pokýval souhlasně hlavou.</p>
			<p class="MLP-text">„Ty bílý kelímky klidně vyhoďte, ale ty hnědý podšálky s&#160;ouškem nám musíte vracet,“ vysvětloval Karel. „Rozuměli?“</p>
			<p class="MLP-text">Očima přejížděl jednotlivé cestující.</p>
			<p class="MLP-text">Někteří souhlasně kývali.</p>
			<p class="MLP-text">„Tak to by tak z&#160;naší strany bylo všechno,“ řekl Karel. „Jo a&#160;ještě něco: na ty prázdný sedačky vzadu si nesedejte, protože tam přijdou v&#160;Budějovicích Budějičáci.“</p>
			<p class="MLP-text">Druhý Karel si autoritativně přitáhl mikrofon:</p>
			<p class="MLP-text">„Jestli se ty hnědý podšálky poztrácej, budete si to pít z&#160;toho rozpálenýho kelímku,“ řekl varovně.</p>
			<p class="MLP-text">Zadíval se smutně na cestující a&#160;pokrčil rameny.</p>
		</div>
</body>
</html>