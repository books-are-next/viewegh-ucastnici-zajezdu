<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-163</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-3-1" class="MLP-uroven2-kapitola">Hnědé podšálky</p>
			<p class="MLP-text-bez1radku">„Řekneš jim to ty, Karle?“</p>
			<p class="MLP-text">Karel mlčel, rty přísně semknuté. Jeho oči sledovaly vzdálený obzor, jako by se tam někde mohlo skrývat místo, kde se hnědé podšálky navždy ztrácejí.</p>
			<p class="MLP-text">„Řekni jim to ty, Kájo,“ řekl tiše.</p>
			<p class="MLP-text">„Dobře, Karle.“</p>
			<p class="MLP-text">„Něco ti řeknu, Kájo: Já už ani nemám sílu o&#160;tom mluvit.“</p>
			<p class="MLP-text">„To věřím, Karle.“</p>
			<p class="MLP-text">„Pokaždý se jim to několikrát důrazně opakuje&#160;– a&#160;pokaždý se jich nejmíň deset ztratí. Chápeš to? Já teda ne.“</p>
			<p class="MLP-text">„To víš, Karle, lidi…“</p>
			<p class="MLP-text">„Někdy mám, Kájo, pocit, že bych se moh kvůli těm zasranejm podšálkum docela klidně zbláznit…“</p>
			<p class="MLP-text">Karel se až zajíkl.</p>
			<p class="MLP-text">„Znáš ten pocit?“ dodal posléze.</p>
			<p class="MLP-text">„To si teda, Karle, piš, že ho znám. Zatraceně dobře ten pocit znám!“</p>
			<p class="MLP-text">Karel souhlasně kývl.</p>
			<p class="MLP-text">„Já ti něco řeknu, Kájo,“ řekl pomalu, jako by pečlivě vážil každé své slovo: „Jestli se jeden jedinej podšálek ztratí, tak za sebe tentokrát neručim!“</p>
		</div>
</body>
</html>