<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-36</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-33" class="MLP-uroven2-kapitola">Kdo je pan Petrescu<br/>a&#160;paní Košťálová?</p>
			<p class="MLP-text-bez1radku">O&#160;většině svých postav Max již začínal mít celkem jasno&#160;– kromě paní Košťálové a&#160;pana Petresca. Všechny poznámky, které si k&#160;nim zatím udělal, později pokaždé roztrhal. Jistá záhadnost, provázející tuto dvojici od samého počátku, vzbuzovala ostatně nejen Maxovu zvědavost&#160;– odlišná příjmení a&#160;zhruba desetiletý věkový rozdíl byly už vděčným předmětem nejedné ženské debaty.</p>
			<p class="MLP-text">Max se jimi zabýval z&#160;poněkud odlišných důvodů.</p>
			<p class="MLP-text">Nevěděl si s&#160;nimi zatím rady.</p>
			<p class="MLP-text">Znervózňovali ho.</p>
			<p class="MLP-text">Překáželi mu.</p>
			<p class="MLP-text--0-12">Věděl, že kdykoliv se otočí doleva za sebe, narazí jeho pohled na kulatý, vždy vzorně oholený a&#160;navoněný obličej pana Petresca. A&#160;milý úsměv paní Košťálové&#160;– zrovna zakládala do fotoaparátu film. Max využil její zaneprázdněnosti a&#160;pozorně si prohlédl její obličej: viděl vrásky kolem hezkých očí, důlek na bradě a&#160;trochu rozšířené póry. Jenže ani takové detaily mu příliš nepomohly:</p>
			<p class="MLP-dopis-bez1radku--I">Seznámili se před lety v&#160;Bukurešti, jen několik dní po revoluci. Byla novinářka, a&#160;tak jela. „Od naší zvláštní bukurešťské zpravodajky Hany Košťálové,“ stálo potom vždycky v&#160;novinách. Matka jí články vystřihovala. Jméno Košťálová zatrhávala svítivě žlutým zvýrazňovačem. „Ale mami,“ řekla jí Hana po příjezdu s&#160;unaveným úsměvem. Byla unavená. Strašlivě se jí chtělo spát, ale nejprve si potřebovala důkladně vyčistit pleť. Vrátit se z&#160;Balkánu znamená totiž mimo jiné mít ucpané póry. I&#160;to je novinářské řemeslo. To lidé obvykle nevidí. Tu únavu, tu špínu. Ty věčně ucpané póry. Pokud se lidé o&#160;novináře zajímají, pak jenom o&#160;ty nezvěstné a&#160;zastřelené.</p>
			<p class="MLP-dopis--I">Připadalo jí to trochu nespravedlivé.</p>
			<p class="MLP-dopis--I">Tenkrát v&#160;Bukurešti chodila po prašných, rozstřílených ulicích. Brodila se haldami suti z&#160;rozstřílených domů. Kolem ní chodili zaprášení, ale šťastní lidé. Na protějším chodníku kdosi zbavoval velkou rumunskou vlajku ponižujícího socialistického emblému. Hana si připravila fotoaparát a&#160;vyčkávala. Měkké podvečerní slunce se jí opíralo do zad. Bude to dobrý snímek, říkala si. Před očima se jí vlnily barvy&#160;– červená, modrá, žlutá… Ta žlutá jí připomněla matčin zvýrazňovač. Když tupé nůžky konečně opsaly celý kruh, uviděla Hana v&#160;hledáčku své Minolty kulatou, vzorně oholenou inteligentní tvář. Připadalo jí, že i&#160;na těch několik metrů cítí její vůni…</p>
			<p class="MLP-text-bez1radku--12-0">Max už to ani netrhal…</p>
		</div>
</body>
</html>