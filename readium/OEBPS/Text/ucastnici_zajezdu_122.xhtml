<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-120</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-48" class="MLP-uroven2-kapitola">Něco, co o&#160;sexu vědět<br/>nechceme</p>
			<p class="MLP-text-bez1radku">Oskar zaklepal na dveře koupelny. Irma vyšla, požádala Maxe o&#160;ještě trochu toho sena a&#160;vyšla na balkon. Max nepříliš šikovně ubalil křivou a&#160;nestejnoměrně naplněnou cigaretu. Zapálil ji a&#160;vtáhl do sebe palčivý kouř. Zachytil Oskarův pohled.</p>
			<p class="MLP-text">„Dokouříme a&#160;jdeme,“ řekl.</p>
			<p class="MLP-text">Oskar kývl.</p>
			<p class="MLP-text">Max šel za Irmou. Měl pocit, že temný obzor už začíná lemovat tenký proužek slabého světla. Ještě jednou si šlukl a&#160;předal cigaretu Irmě. Zdvihl ruku a&#160;navinul si ten proužek světla na prostředníček coby prstýnek&#160;– jako kdyby jeho prst byl ostrý otvírák a&#160;celá obloha jen konzerva Prague Ham.</p>
			<p class="MLP-text">Irmě připadalo, že se Max chová jako idiot, ale nicméně se jeho pantomimě zasmála. Myslela na Denisu a&#160;na to, jak odešla s&#160;Hynkem.</p>
			<p class="MLP-text">Její smích Maxe bůhvíproč popouzel. Pamelina okna byla stále černá. Z&#160;jakéhosi neurčitého popudu se předklonil a&#160;položil obě dlaně na stále ještě docela teplé dlaždice. Když se znovu narovnal, svět se s&#160;ním zatočil.</p>
			<p class="MLP-text">Irma pozorovala jeho překrvený obličej.</p>
			<p class="MLP-text">„Buď fit,“ řekla a&#160;zavřela oči.</p>
			<p class="MLP-text">Polykala hlásky a&#160;Max jí skoro vůbec nerozuměl. Díval se na ni: stála před ním jen v&#160;podprsence a&#160;opírala se zády o&#160;zábradlí balkonu. S&#160;těma zavřenýma očima a&#160;s&#160;rukama za hlavou vypadala, jako když se opaluje v&#160;paprscích měsíce. Líbilo se mu, že má vyholená podpaží, ale bál se k&#160;nim přičichnout. Sklonil hlavu a&#160;jemně vzal do zubů levý košíček její podprsenky. Měla menší špičatá ňadra a&#160;podprsenka jí byla trochu velká, takže mohl jazykem snadno dosáhnout na bradavky. Na jedné bradavce měla krátký chloupek, který se mu pořád pletl pod jazyk, a&#160;tak se raději přemístil do pravého košíčku. Nechala ruce za hlavou a&#160;hezky se prohnula, ale Maxovi to připadalo naučené. Navíc se musel za ní naklánět, což bylo nepohodlné, a&#160;tak zapředstíral, že je stržen poryvem nezvladatelné vášně, a&#160;násilím si ji přitáhl zpátky k&#160;sobě.</p>
			<p class="MLP-text">Domnělá síla jeho touhy udělala na Irmu jistý dojem; zkoumavě mu pohlédla do očí a&#160;políbila ho. První polibek nebyl Maxovi moc příjemný&#160;– cítil z&#160;ní vodku a&#160;kouř&#160;– ale když se později jejich sliny smísily, bylo to dobré. Poprvé mu zatrnulo ve slabinách. Potom se ale jazykem dotkl zadní stěny Irminých horních zubů a&#160;cosi mu spadlo na jazyk. Max doufal, že to byl jen drobeček pistácie, a&#160;rychle to spolkl, ale stejně se mu trochu zdvihl žaludek.</p>
			<p class="MLP-text">Odvrátil se a&#160;zhluboka dýchal.</p>
			<p class="MLP-text">Líbat pan spisovatel teda moc neumí, pomyslela si Irma.</p>
			<p class="MLP-text">„Musím jít čúrat,“ pošeptala mu.</p>
			<p class="MLP-text">Hodlá zdrhnout, napadlo Maxe.</p>
			<p class="MLP-text">„Nelži,“ řekl.</p>
			<p class="MLP-text">Odstrčila ho.</p>
			<p class="MLP-text">„Počúrám se!“</p>
			<p class="MLP-text">Pustil ji. Popadla ho ale za ruku a&#160;vyvlekla ho temným pokojem na chodbu. Musel mhouřit oči, ale bylo jasné, že směřuje do jeho pokoje.</p>
			<p class="MLP-text">Sotva vstoupili, vřítila se do koupelny; dveře nechala otevřené.</p>
			<p class="MLP-text">Poslouchal zurčení její moči.</p>
			<p class="MLP-text">„Čury mury,“ řekl nazdařbůh.</p>
			<p class="MLP-text">Zasmála se.</p>
			<p class="MLP-text">„Máš kondom?“ řekla potom ztěžka.</p>
			<p class="MLP-text">Vyšla ven a&#160;začala se svlékat. Její věcnost Maxe znovu popudila. Navíc kondomy nesnášel. Neodpověděl.</p>
			<p class="MLP-text">„Bez kondomu s&#160;tebou spát nebudu,“ řekla rezolutně.</p>
			<p class="MLP-text">„Seženu ho někde,“ řekl Max.</p>
			<p class="MLP-text">Bezdůvodně se otáčel kolem své osy. Nohy měl neuvěřitelně lehké.</p>
			<p class="MLP-text">Kývla a&#160;bez ptaní si vlezla pod sprchu. Na to, že jí bylo dvacet, měla už dost povolený zadek. V&#160;dané chvíli ztratil Max o&#160;sex jakýkoli zájem a&#160;nejraději by si byl lehl a&#160;spal.</p>
			<p class="MLP-text">Musel ale jít shánět kondom.</p>
		</div>
</body>
</html>