<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-51</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-48" class="MLP-uroven2-kapitola">Kdo proboha jsou pan Petrescu<br/>a&#160;paní Košťálová???</p>
			<p class="MLP-text-bez1radku">„Nepřipadá ti ta Košťálová trochu afektovaná?“ řekla Hynkovi Zuzana.</p>
			<p class="MLP-text">Manželství, řekl si Hynek ochable.</p>
			<p class="MLP-text">Tohle je manželství. Muset začínat znovu a&#160;znovu.</p>
			<p class="MLP-text">Cítil jakousi podivnou vnitřní závrať, ale věděl, že musí něco říct. Sbíral síly.</p>
			<p class="MLP-text">Konečně pohnul rty:</p>
			<p class="MLP-text">„Vždyť zatím skoro nepromluvila,“ řekl mírně, s&#160;trpělivostí, jež mu připadala nadlidská.</p>
			<p class="MLP-text">„No právě,“ řekla Zuzana.</p>
			<p class="MLP-text">Mezi obočím měla zase tu nehezkou vrásku.</p>
			<p class="MLP-text">„V&#160;tom jejím mlčení je něco strašně afektovanýho.“</p>
			<p class="MLP-text">Neřekl na to nic.</p>
			<p class="MLP-text">„Něco jakoby arogantního,“ řekla Zuzana.</p>
			<p class="MLP-text">„Ale proč hned arogantního?“ řekl přiškrceně.</p>
			<p class="MLP-text">Jeho závrať jako by sílila.</p>
			<p class="MLP-text">„No tak afektovanýho.“</p>
			<p class="MLP-text">Mlčel.</p>
			<p class="MLP-text">„Tobě to její mlčení nepřipadá afektovaný?“ řekla Zuzana.</p>
			<p class="MLP-text">Hynek polkl. Cítil Zuzanin pohled. Zblázním se, říkal si. Já se zblázním.</p>
			<p class="MLP-text">„Jestli ses rozhodl, že mi nebudeš odpovídat, tak mi to klidně řekni.“</p>
			<p class="MLP-text">„Nepřipadá!“ zvolal Hynek. Slyšel se, jak skoro křičí: „Nepřipadá! Nepřipadá mi ani arogantní, ani blazeovaný, ani cynický, ani vypočítavý, ani domýšlivý, ani zakomplexovaný! Nepřipadá mi prostě nijaký. Připadá mi normální. Normálně mlčenlivý!“</p>
			<p class="MLP-text">Cestující se otáčeli.</p>
			<p class="MLP-text">Hynek zhluboka oddychoval. Vypadalo to, že se řídí pokyny nějakého neviditelného, ale přesto přítomného lékaře.</p>
			<p class="MLP-text">Zuzana nevěřícně kroutila hlavou. Na rtech se jí usadil nehezký jízlivý úšklebek, který měl vyjadřovat její naprostou převahu nad oním hysterickým chudákem, který si říká poslanec. A&#160;její manžel.</p>
			<p class="MLP-text">„Měl bys jít k&#160;psychiatrovi,“ řekla posměšně. „Nepřipadá ti?“</p>
		</div>
</body>
</html>