<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-60</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-57" class="MLP-uroven2-kapitola">Urážlivá diskriminace</p>
			<p class="MLP-text-bez1radku">Hned po paní Košťálové se dostavili Oskar s&#160;Ignácem.</p>
			<p class="MLP-text">„S&#160;penisem v&#160;ruce vyjíždíme pokořit Evropu,“ hulákal Ignác.</p>
			<p class="MLP-text">Trochu se nad mušlí kymácel.</p>
			<p class="MLP-text">„Jasně,“ řekl Max.</p>
			<p class="MLP-text">Ještě v&#160;něm doznívala radost z&#160;toho, že konečně vyřešil problém Petrescu-Košťálová.</p>
			<p class="MLP-text">„Aktivujou se ve mně geny tatarských nájezdníků,“ informoval Oskara Ignác. „Budu drancovat, zapalovat a&#160;znásilňovat!“</p>
			<p class="MLP-text">Přišli dva Němci. Možná Rakušané.</p>
			<p class="MLP-text">„Drancuj si sám,“ řekl Max. „Já budu výlučně znásilňovat.“</p>
			<p class="MLP-text">„Jasně,“ řekl Ignác spokojeně. „Znásilni výlučně starce, ženy, děti a&#160;Butruse Butruse Gálího.“</p>
			<p class="MLP-text">„Ignáci,“ řekl Oskar.</p>
			<p class="MLP-text">„Mám prima náladu!“ zařval Ignác.</p>
			<p class="MLP-text">Rakušané stojící nad mušlemi se podrážděně otáčeli.</p>
			<p class="MLP-text">„Nekřič ale,“ řekl Max.</p>
			<p class="MLP-text">„Jasně,“ řekl Ignác. Nepatrně zavrávoral a&#160;přešel k&#160;umývadlům. Zrcadla nad nimi odrážela ostré světlo zářivek.</p>
			<p class="MLP-text">„Tvářisté si mejou ruce,“ zasmál se Ignác. „Cha cha.“</p>
			<p class="MLP-text">Vyšli ven. Fronta před dámskou toaletou dosahovala nyní zhruba patnáctimetrové délky a&#160;vinula se podél zdi téměř až k&#160;čerpacím stojanům&#160;– Irma s&#160;Denisou, které stály v&#160;řadě téměř jako poslední, se otráveně opíraly o&#160;jeden z&#160;nich. Ignác předstoupil před čelo fronty, jež tvořily dvě starší, nepřístupně se tvářící Polky, Jituš s&#160;Olgou a&#160;s&#160;Klárkou a&#160;trojice mladých opálených Moravanek s&#160;malou světlovlasou holčičkou, která se rozespale choulila k&#160;matčině růžové bundě.</p>
			<p class="MLP-text">„Ženy!“ zvolal hlasitě Ignác.</p>
			<p class="MLP-text">„Ignáci!“ řekl Oskar.</p>
			<p class="MLP-text">„Ženy!“ opakoval Ignác. „Vyslechněte mne!“</p>
			<p class="MLP-text">Ženy ve frontě skutečně postupně ztichly a&#160;s&#160;pobaveným zájmem hleděly na osobitého řečníka.</p>
			<p class="MLP-text">„Zeptám-li se vás nyní na název onoho podivného hadovitého útvaru, v&#160;němž právě s&#160;trpělivostí věru orientální čekáte, bezpochyby uslyším odpovědi jako fronta nebo řada,“ volal Ignác.</p>
			<p class="MLP-text">Ženy se shovívavě usmívaly.</p>
			<p class="MLP-text">„A&#160;vona to není fronta?“ řekla s&#160;pohrdavým úsměvem Jituš. Pohlédla na své družky a&#160;zaklepala si na čelo.</p>
			<p class="MLP-text">„Jenomže ona to ve skutečnosti není fronta!“ zahřměl Ignác. „On je to především důvod k&#160;založení ženské politické strany!“</p>
			<p class="MLP-text">Dramaticky se odmlčel.</p>
			<p class="MLP-text">Max se opožděně rozhodl, že se co nejrychleji vzdálí, ale Ignác jeho úmysl vystihl, a&#160;aniž na něho pohlédl, přitáhl si ho za paži zpět. Max musel konstatovat, že navzdory své hubenosti má Ignác značnou sílu.</p>
			<p class="MLP-text">„Ženy!“ zvolal znovu pateticky. „Odpovězte mi upřímně: Vidíte nějakou podobnou frontu či řadu před záchody mužů?“</p>
			<p class="MLP-text">Ženy se mlčky usmívaly.</p>
			<p class="MLP-text">„Nevidíte!“</p>
			<p class="MLP-text">Max se pokoušel vyprostit, ale Ignácova ruka ho svírala pevně.</p>
			<p class="MLP-text">„A&#160;není tedy tato křiklavá diskriminace dalším pádným důvodem, abyste se konečně vzbouřily vládě mužů? Těch neomalených falických prasat, která vás u&#160;benzinových pump po staletí vystavují takovému ponížení?&#160;– Protože veřejné přiznání něčeho tak hluboce intimního, jako je močový měchýř plný přebytečných a&#160;škodlivých látek, je ponížením!“</p>
			<p class="MLP-text"><span>Ignác se poprvé dočkal potlesku. Polky se rozpačitě usmívaly. Jedna z&#160;žen ve frontě vyslovila Maxovo jméno. Ignác je bohužel zaslechl.</span></p>
			<p class="MLP-text">„Ano,“ zabouřil, „a naši spisovatelé jsou k&#160;této urážlivé diskriminaci slepí a&#160;hluší!“</p>
			<p class="MLP-text">Představil Maxe celým jménem a&#160;smýkl jím před sebe.</p>
			<p class="MLP-text">„Řekni to těm ženám do očí!“ zařval. „Řekni jim do očí, že je nevidíš!“</p>
			<p class="MLP-text">Max se pokoušel o&#160;ironický úsměv, ale cítil, jak se mu krev hrne do tváří.</p>
			<p class="MLP-text">Ignácova ruka s&#160;ním znovu smýkla a&#160;postrčila ho přímo mezi ženy. Ženám napospas. Zbláznil se, napadlo Maxe. S&#160;omluvnými úsměvy se pokusil frontu opustit.</p>
			<p class="MLP-text">„Zůstaň tam!“ poručil mu Ignác. „Nasaj do sebe tu jejich nezaviněnou hanbu. Ten nepřiznaný stud. Umaž se tím jejich ponížením!“</p>
			<p class="MLP-text">Max&#160;– jako uhranutý&#160;– stál ve frontě dál. Jediný muž mezi několika desítkami žen. Panebože, proč to dělám? říkal si nevěřícně, ale nedokázal se pohnout.</p>
			<p class="MLP-text">„Vystav svůj klín nenasytným očím kolemjdoucích řidičů tureckých kamionů!“ burácel Ignác.</p>
			<p class="MLP-text">„Víte, o&#160;čem byste měl psát?“ řekla Maxovi jedna z&#160;opálených Moravanek. „O&#160;žárlivých chlapech!“</p>
			<p class="MLP-text">Od kamarádek se jí dostalo nadšeného souhlasu.</p>
			<p class="MLP-text">„Skrývej svou vložku před očima synka, jenž netuší dosud nic o&#160;krvavé podstatě života! Dotkni se té hanby&#160;– pak o&#160;ní vydej pravdivé svědectví!“ běsnil Ignác.</p>
			<p class="MLP-text">„To je dobrý nápad,“ slyšel se říkat Max, vystavený pohledům zdaleka nikoli jen řidičů tureckých kamionů.</p>
			<p class="MLP-text">„Postupuj!“ řval s&#160;potěchou Ignác. „Schnell! Já ti dám Dobříš!“</p>
		</div>
</body>
</html>