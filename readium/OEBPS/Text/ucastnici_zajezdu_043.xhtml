<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-41</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-38" class="MLP-uroven2-kapitola">Kdo je pan Petrescu<br/>a&#160;paní Košťálová??</p>
			<p class="MLP-text-bez1radku">Max si předsevzal, že se s&#160;okamžitou platností přestane v&#160;duchu zabývat tou Pamelou a&#160;konečně vyřeší přetrvávající problém Petrescu-Košťálová.</p>
			<p class="MLP-text--0-12">Takže, co třeba takhle:</p>
			<p class="MLP-dopis-bez1radku--I">Kdykoli odjížděli s&#160;manželem na dovolenou, poprosila paní Košťálová matku, zda by jí onen týden či dva nemohla zalévat květiny a&#160;vybírat schránku. Matka sice nakonec vždycky souhlasila, ale protože její remcání a&#160;stížnosti na bolavé nohy rok od roku sílily, řekla si letos paní Košťálová, že požádá někoho v&#160;domě.</p>
			<p class="MLP-dopis--I">Rozhodla se pro pana Petresca. Před několika lety ovdověl a&#160;od té doby žil sám, přestože mu nebylo ještě ani šedesát. Pokud věděla, na dovolenou nejezdil.</p>
			<p class="MLP-dopis--I">Odjíždělo se v&#160;sobotu. V&#160;pondělí pan Petrescu nebyl doma. V&#160;úterý ráno zavolal pan Košťál z&#160;práce domů a&#160;sdělil své ženě, že zemřel výrobní náměstek a&#160;že se jejich dovolená o&#160;tři týdny odkládá.</p>
			<p class="MLP-dopis--I">Chvíli mlčky pozorovala zakoupené opalovací krémy a&#160;potom se šla osprchovat.</p>
			<p class="MLP-dopis--I">Tentokrát pan Petrescu doma byl. Když ho o&#160;chvíli později provázela svým bytem, aby mu ukázala, jak velkou zálivku každý květináč vyžaduje, překvapilo ji, kolik toho o&#160;pokojových květinách věděl.</p>
			<p class="MLP-dopis--I">„To není voděnka,“ opravil ji s&#160;mírnou ironií. „To je pepřinec áronolistý.“</p>
			<p class="MLP-dopis--I">„Tohle že není voděnka?“ řekla zaraženě.</p>
			<p class="MLP-dopis--I">Ukázala na jiný květináč:</p>
			<p class="MLP-dopis--I">„Tak ale tohle je voděnka, ne?“</p>
			<p class="MLP-dopis--I">„To také není voděnka,“ pravil pan Petrescu s&#160;hezkým mírným úsměvem. „To je pepřovník černý.“</p>
			<p class="MLP-dopis--I">Zasmála se. Docela se jí ten spor o&#160;voděnku líbil.</p>
			<p class="MLP-dopis--I">„A&#160;tohle? To je voděnka?“ zkusila to nazdařbůh.</p>
			<p class="MLP-dopis--I">V&#160;obličeji se jí usadil její někdejší holčičí úsměv. Už dlouho se takhle neusmívala.</p>
			<p class="MLP-dopis--I">„Zase vedle,“ řekl pan Petrescu mile. „To je mučenka modrá.“</p>
			<p class="MLP-dopis--I">Naklonila se ke květináči spolu s&#160;ním. Příjemně voněl.</p>
			<p class="MLP-dopis--I">„Potřebuje přesadit,“ řekl.</p>
			<p class="MLP-dopis--I">Líbilo se jí, jak se mučenky modré dotýkal.</p>
			<p class="MLP-dopis--I">„Přesadit?“ řekla roztržitě.</p>
			<p class="MLP-dopis--I">„Do směsi listovky, pařeništní zeminy a&#160;písku,“ řekl pan Petrescu. „V&#160;poměru dva ku dvěma ku jedné.“</p>
			<p class="MLP-dopis--I"><span>Já potřebuju přesadit, řekla si v&#160;duchu. Hynu. Jsem mučenka modrá a&#160;hynu. Potřebuju přesadit v&#160;poměru jeden k&#160;jedné. Potřebuju poměr.</span><span></span></p>
			<p class="MLP-dopis--I">Rozpustile se zasmála.</p>
			<p class="MLP-dopis--I">„Pojďte,“ řekla. „Teď vám ukážu doopravdickou, ale doopravdickou voděnku.“</p>
			<p class="MLP-dopis--I">Vzala ho za ruku.</p>
			<p class="MLP-dopis--I">„Ano?“ řekl pan Petrescu vzrušeně. „A&#160;kdepak tu takzvanou voděnku máme?“</p>
			<p class="MLP-dopis--I">„V&#160;ložnici,“ řekla paní Košťálová.</p>
			<p class="MLP-dopis--I">Jemně ho táhla za sebou.</p>
			<p class="MLP-dopis--I">Ani se moc nebránil.</p>
			<p class="MLP-dopis--I">„Ještě jsem zapomněla,“ řekla ochraptěle, když mu rozepínala košili, „musíte nám taky vybrat schránku.“</p>
			<p class="MLP-text-bez1radku--12-0">Max si to po sobě přečetl a&#160;vzdychl.</p>
			<p class="MLP-text">„Už toho mám dost,“ zvolal rozčíleně. „Řekne mi konečně někdo, co je to sakra za lidi!?“</p>
			<p class="MLP-text">„Já ti řeknu, kdo to je,“ řekl Ignác. „To jsou normální humanoidní androidi, jenom mají dezaktivované testosterony.“</p>
			<p class="MLP-text">„Hm,“ řekl Max.</p>
			<p class="MLP-text">Neměl na ty jeho slovní průjmy momentálně náladu.</p>
			<p class="MLP-text">„Ne,“ řekl Ignác, „víš, kdo to je? To jsou profesionální agenti izrael­ské tajné služby MOSAD, pátrající v&#160;našem zájezdovém autobuse po bývalé dozorkyni koncentračního tábora Helze Schwarzkopf.“</p>
			<p class="MLP-text">„Jo tak,“ řekl Max.</p>
			<p class="MLP-text">„Helga Schwarzkopf byla totiž mimořádně krutá,“ pokračoval Ignác. „Nedovolovala vězeňkyním nosit naslouchátka.“</p>
			<p class="MLP-text">Znovu se napil piva.</p>
			<p class="MLP-text">„Ne,“ řekl Ignác, „ještě jinak: jsou to sirotci naší sluneční soustavy. Dvě hravé děti z&#160;Mléčné dráhy. Ubozí sirotci jako my tři. Plaváčkové oběžných drah.“</p>
			<p class="MLP-text">„Stačí ti to?“ řekl Oskar.</p>
		</div>
</body>
</html>