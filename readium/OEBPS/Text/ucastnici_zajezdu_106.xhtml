<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-104</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-32" class="MLP-uroven2-kapitola">Maxova osobnost<br/>je tragicky rozpolcena!</p>
			<p class="MLP-text-bez1radku">Max chtěl během odpolední siesty psát, ale namísto toho během odpolední siesty dvakrát onanoval.</p>
			<p class="MLP-text">Jeho osobnost byla tragicky rozpolcena.</p>
			<p class="MLP-text">Kdyby Pamela byla jenom nesmírně hloupá&#160;– což zcela nepopíratelně byla&#160;– mohla být jenom milou inspirací pro Maxovy oblíbené slovní hry, jenže ona byla zároveň i&#160;nesmírně přitažlivá, čímž se zároveň stávala mučivou inspirací pro Maxovy&#160;– ponižující, leč neméně oblíbené&#160;– hry autoerotické.</p>
			<p class="MLP-text">Dlouhé hodiny se jí v&#160;duchu zuřivě vysmíval&#160;– a&#160;dlouhé hodiny po ní zoufale toužil.</p>
			<p class="MLP-text">Každá její věta, každé její slovo by za normálních okolností představovaly pro Maxe snadné a&#160;vděčné přihrávky na smeč, ale on je&#160;– k&#160;vlastnímu údivu i&#160;rostoucímu zklamání přítomného publika&#160;– ani jedenkrát nevyužil. Měl ty perfektní přihrávky Pameliných povrchňoučkých pitominek na dosah ruky, ale nedokázal do nich uhodit. Jeho hráčské sebevědomí klesalo stejně rychle jako jeho reputace u&#160;diváků&#160;– Pamelu, jakkoli to zní paradoxně, nevyjímaje&#160;– a&#160;tím, jak sám dobře věděl, klesala i&#160;pravděpodobnost, že by tak špatný smečař, tak nudný patron mohl onu krásnou dívku někdy získat.</p>
			<p class="MLP-text">Stejně dobře však věděl, že prostě nemůže být svůj.</p>
			<p class="MLP-text">Kdyby se totiž doopravdy pokusil být znovu oslnivě ironický a&#160;odzbrojujícím způsobem upřímný a&#160;kdyby do některé z&#160;těch bezpočetných bublinek blboučkých banalitek efektně a&#160;rázně udeřil, holá a&#160;pro Pamelu samozřejmě nanejvýš nepříjemná pravda, již by ono duté splasknutí bezpochyby odhalilo, by mu vysněnou cestu do jejího plného výstřihu uzavřela jednou provždy. Chtěl-li si Max uchovat alespoň nějakou naději, že někdy v&#160;budoucnu bude snad moci žmoulat v&#160;ústech Pameliny sladké růžové bradavky, musel sobě i&#160;jí předstírat, že je zajímavá a&#160;chytrá.</p>
			<p class="MLP-text">Takový úkol&#160;– uvědomoval si Max&#160;– si žádal naprostou negaci prakticky všeho, co kdy četl, napsal nebo si myslel.</p>
			<p class="MLP-text">Znamenal naprosté, totální sebepopření.</p>
			<p class="MLP-text">Jenomže ty její bradavky za to fakt stály!</p>
		</div>
</body>
</html>