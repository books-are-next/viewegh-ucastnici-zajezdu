<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-6</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-3" class="MLP-uroven2-kapitola">Denisa a&#160;Irma</p>
			<p class="MLP-text-bez1radku">„Milovat bližního abstraktně nebo z&#160;dálky&#160;– to je možné,“ řekla Denisa Irmě po Šarlotině odchodu. „Zato zblízka skoro nikdy.“</p>
			<p class="MLP-text">Zasmály se.</p>
			<p class="MLP-text">„To napsal kdo?“ zeptala se Irma.</p>
			<p class="MLP-text">Mezitím přemýšlela, co řekne ona.</p>
			<p class="MLP-text">„Dostojevský,“ poučila ji Denisa. „Bratři Karamazovi.“</p>
			<p class="MLP-text">Zauvažovala, jestli přece jen neměla jet s&#160;někým chytřejším, než je Irma. Ne že by byla Irma hloupá, to ne, ale někdy jí bohužel nestačila. To je stejný jako v&#160;softballe: abyste mohli hrát opravdu skvěle, potřebujete skvělý spoluhráče. S&#160;odporem si prohlédla nohy tý stařeny. Odjakživa neměla důchodce ráda. Nemohla si pomoct. Důchodci ji vždycky strašlivě vytáčeli: v&#160;obchodech, v&#160;tramvaji, všude. Hnusili se jí&#160;– to be frank.</p>
			<p class="MLP-text">Irma Denisin postoj k&#160;důchodcům samozřejmě znala. Přemýšlela, jak se jmenuje ta věda o&#160;starých lidech. Gerontologie, vzpomněla si vzápětí.</p>
			<p class="MLP-text">„Proboha,“ řekla velmi konsternovaně, „to je snad zájezd na nějakej gerontologickej kongres…“</p>
			<p class="MLP-text">Zasmály se.</p>
			<p class="MLP-text">Irma byla ráda, že si na to slovo vzpomněla.</p>
			<p class="MLP-text">Zatím se docela dobře doplňují, říkala si Denisa. Možná že Irmu podceňuje. Nenápadně si přečetla nápis, který měl ten obstarožní obézní chlápek na kraťasech: Beach Boy.</p>
			<p class="MLP-text">„Koukni se támhle na toho Plážovýho chlapce,“ upozornila Irmu.</p>
			<p class="MLP-text">Irma se nenápadně ohlédla a&#160;rychle ukryla svou tvář na Denisině nahém rameni.</p>
			<p class="MLP-text">„Proboha,“ smála se, „to je teda sladkej exot…“</p>
			<p class="MLP-text">Uvědomila si, že řekla dvakrát po sobě proboha.</p>
			<p class="MLP-text">Trochu ji to mrzelo.</p>
		</div>
</body>
</html>