<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-64</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-1-61" class="MLP-uroven2-kapitola">Všímavý homosexuál</p>
			<p class="MLP-text-bez1radku">„Jsme všichni?“ zašeptala Pamela, ale nedočkala se odpovědi, neboť téměř všichni už opět spali. Jolanina matka si ve světle své lampičky zatrhávala užitečné fráze.</p>
			<p class="MLP-text">„Kdo chybí, ať se přihlásí,“ otevřel oči Jarda.</p>
			<p class="MLP-text">„Jedem,“ řekl Karlovi Karel.</p>
			<p class="MLP-text">Jakub se pohodlně uvelebil na sedadle. Špatné osvětlení na parkovišti spolu s&#160;neobvykle malým počtem mužů, kteří si vyšli ven ulevit, jeho největší problém tentokrát značně usnadnilo&#160;– stihl se vyčúrat v&#160;naprostém klidu. Vychutnával si příjemný pocit z&#160;prázdného měchýře, ale momentální pohoda, v&#160;níž se nacházel, netrvala bohužel dlouho&#160;– po chvíli ho začaly trápit dva jiné problémy, bezprostředně se vztahující k&#160;jeho homosexualitě.</p>
			<p class="MLP-text">Co když, říkal si znepokojeně Jakub, Vaník, Lubina ani Kaliště homosexuálové nejsou?!</p>
			<p class="MLP-text">A&#160;za druhé: I&#160;když třeba někdo z&#160;nich homosexuál je a&#160;on, Jakub, s&#160;ním bude žít, kdo bude řídit auto?!</p>
			<p class="MLP-text">Jakub nemohl pochopit, že si to předtím neuvědomil. Představa, že by mu Vaník, Lubina nebo Kaliště nedovolovali řídit, byla pro něj naprosto nesnesitelná.</p>
			<p class="MLP-text">Neklidně poposedl.</p>
			<p class="MLP-text"><span>„Jakube,“ probrala se z&#160;polospánku matka, „kde máš zase tu ruku?“</span></p>
			<p class="MLP-text">Jakub si zapletl prsty do sebe a&#160;zalétl pohledem k&#160;Jolaně.</p>
			<p class="MLP-text">Jenomže Jolana na svém místě nebyla.</p>
			<p class="MLP-text">Nadzdvihl se a&#160;zapátral po ní očima, ale nebyla nikde, ani vzadu na volných sedadlech. Odstrčil udivenou matku a&#160;šel k&#160;řidičovi.</p>
		</div>
</body>
</html>