<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-110</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-38" class="MLP-uroven2-kapitola">Pamelin návrh</p>
			<p class="MLP-text-bez1radku">Pršelo i&#160;po obědě.</p>
			<p class="MLP-text">Většina účastníků zůstala sedět v&#160;jídelně. Pamela obešla všechny stoly, aby účastníkům zájezdu osobně vysvětlila, že ona za to špatné počasí opravdu nemůže.</p>
			<p class="MLP-text">„Dejte si v&#160;klidu kafíčko,“ říkala se zářivým úsměvem. „Třeba mezitím přestane.“</p>
			<p class="MLP-text">Déšť však spíše sílil.</p>
			<p class="MLP-text">Jarda se zvedl od stolu a&#160;šel se postavit k&#160;oknu.</p>
			<p class="MLP-text">„Pořád, co?“ volala na něj Pamela.</p>
			<p class="MLP-text">„Pořád, pořád,“ dostalo se jí mrzuté odpovědi.</p>
			<p class="MLP-text">Udržovat v&#160;té potemnělé místnosti náladu stálo Pamelu čím dál větší úsilí. Šla rozsvítit. Cestou si vzpomněla, že ve vedlejším společenském sále je taneční parket a&#160;velký music-box. To je nápad! Nenápadně zamířila směrem k&#160;recepci. Šla co nejpomaleji, jakoby lhostejně. Snažila se nedat na sobě nic znát.</p>
			<p class="MLP-text">Recepční zavolala šéfovi. Šéf neměl námitek; jeden z&#160;volných číšníků se prý může postarat o&#160;malé občerstvení.</p>
			<p class="MLP-text">Když se vrátila do jídelny, mohla už dát své radosti plný průchod.</p>
			<p class="MLP-text">„Mám pro vás návrh!“ zvolala nadšeně. „Uděláme si taneční večírek!“</p>
		</div>
</body>
</html>