<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-136</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-64" class="MLP-uroven2-kapitola">Žlutá vodní kola</p>
			<p class="MLP-text-bez1radku">Neočekávanou změnu Hynkovy podivně sentimentální nálady způsobila až&#160;– světe, div se&#160;– šlapací vodní kola.</p>
			<p class="MLP-text"><span>Byla to Irma, koho napadlo, aby si je na hodinku vypůjčili. Hynek, Denisa a&#160;zejména Oskar se k&#160;jejímu návrhu stavěli sice zpočátku dosti rezervovaně, ale na její naléhání nakonec všichni souhlasili. Oskar s&#160;Ignácem zaplatili jedno a&#160;Denisa s&#160;Irmou druhé, neboť Hynek, poslanec Českého parlamentu, neměl ani floka. Na okamžik ho znovu ovládl vztek a&#160;nenávist k&#160;Zuzaně. Plavčík jim žlutá laminátová kola, pohupující se v&#160;mělkém přílivu u&#160;břehu, zručně odvázal; Denisa i&#160;Irma chtěly k&#160;pedálům, a&#160;tak si sedl nad ně, na jakýsi stylizovaný kapitánský můstek. Dívky zabraly; šlo to dost ztěžka. Na břiše, na opálených stehnech a&#160;na lýtkách se jim ostře rýsovaly svaly.</span></p>
			<p class="MLP-text">„Přidejte!“ poroučel vesele Hynek.</p>
			<p class="MLP-text">Plavba, vlnky pleskající u&#160;přídě i&#160;svěží vítr, který předtím na horkém písku postrádal, v&#160;něm vyvolaly jakousi dávno zapomenutou klukovskou radost. Zamával Láďovi, který je ze břehu filmoval.</p>
			<p class="MLP-text">„Do Tichomoří!“ volal na Irmu.</p>
			<p class="MLP-text">Brzy dohonili Ignáce s&#160;Oskarem, kteří až dosud v&#160;nevyhlášeném závodě vedli; Ignác, který v&#160;jedné ruce držel plastikovou láhev s&#160;červeným střikem, se jejich plavidlo pokoušel zachytit, ale vyklonil se příliš daleko a&#160;spadl do vody. Láhev ovšem neupustil. Irma skočila za ním a&#160;Ignác jí láhev podal, aby se také napila.</p>
			<p class="MLP-text">„Fuj. Že na to máte po včerejšku ještě chuť,“ řekla Denisa, ale když Irma s&#160;lahví připlavala k&#160;chromovanému žebříku na zádi, lokla si přece jen také; potom předala víno Hynkovi.</p>
			<p class="MLP-text">„V&#160;životě jsem postupně chtěl být námořníkem, pak fotbalistou, potom učitelem a&#160;nakonec poslancem. Nyní chci být opět námořníkem,“ volal Hynek. „Kruh se uzavírá.“</p>
			<p class="MLP-text">Oskar si všiml, že jim ze břehu mávají Pavlík a&#160;Petřík.</p>
			<p class="MLP-text">„Vidíte to?“ volal Ignác. „Vidíte ty nadšené děti? Vidíte ta radostná světélka v&#160;jejich očích? Takový hrad, jaký jim vždycky postavím, totiž umí postavit jenom hoša. A&#160;ta kurva papež nám přitom zakazuje adopce!“</p>
			<p class="MLP-text">„Ignáci,“ řekl Oskar.</p>
			<p class="MLP-text">„Není to pravda?“ smál se Ignác. Vylezl až na samý vrchol plavidla, lokl si z&#160;láhve a&#160;nejistě se postavil.</p>
			<p class="MLP-text">„Kterým směrem je Řím?“ chtěl vědět.</p>
			<p class="MLP-text">Denisa s&#160;Irmou mu pobaveně ukázaly správný směr; Ignác se otočil a&#160;povážlivě se zakymácel.</p>
			<p class="MLP-text">„Svatý otče,“ zvolal hlasitě, „vyslechni mne!“</p>
			<p class="MLP-text">„Ignáci,“ řekl Oskar o&#160;něco naléhavěji.</p>
			<p class="MLP-text">„Vysvětli mi, Svatý otče, jedinou věc: když může adoptovat děti Woody Allen a&#160;Mia Farrow, proč ne my?!“</p>
			<p class="MLP-text">Ignácův tázavý pohled směřoval nad bělavými čepečky vln k&#160;Římu.</p>
			<p class="MLP-text">„Tohle mi prosím tě vysvětli. Neurotik a&#160;hysterka můžou. My nemůžem. Proč?“</p>
			<p class="MLP-text">Svatý otec podle očekávání mlčel.</p>
			<p class="MLP-text">„Já ti povím proč,“ odpověděl si Ignác sám. „Protože ho strkáme do špatný dírky!“</p>
			<p class="MLP-text">„Ignáci!“ řekl prosebně Oskar.</p>
			<p class="MLP-text">„Jen si to poslechni,“ řekl Ignác nemilosrdně, „vysvětluju to i&#160;tobě. Poslouchej: Bůh nás onvíproč stvořil se třema dírkama, přičemž onvíproč trval na tom, abysme používali tu prostřední. I&#160;proto Pán pravil: Milujte se a&#160;množte se, ale chraň vás já používat tu hříšnou krajní dírku. Čili: když používáš tu správnou dírku, jsi správný rodič a&#160;společnost ti dovolí děti adoptovat. Můžeš je potom třeba každý večer osahávat nebo fackovat nebo je nechat výchovně čtyři dny bez jídla, to je v&#160;pořádku&#160;– hlavně když používáš tu správnou, požehnanou dírku.“</p>
			<p class="MLP-text">Jedna z&#160;vyšších vln v&#160;příští chvíli nazdvihla jejich plavidlo více než jindy, a&#160;když se z&#160;jejího hřbetu propadali znovu dolů, Ignác sklouzl a&#160;zřítil se do vody podruhé. Oskar pro jistotu skočil za ním.</p>
			<p class="MLP-text">„A&#160;naši poslanci,“ křičel Ignác na Hynka z&#160;Oskarova náručí, zavíraje oči před slanou vodou, „toho dealera víry ještě podporujou!“</p>
			<p class="MLP-text">„Já jsem pro adopci,“ hájil se Hynek. „Na mě nekřič.“</p>
			<p class="MLP-text">„Nevšímej si ho,“ řekla tiše Denisa. „Je vožralej.“</p>
			<p class="MLP-text">„Tak tebe ušetřím,“ volal Ignác. „Ale všechny vostatní posrance zabiju. A&#160;toho Poláka, kterej si myslí, že je ředitelem zeměkoule, taky!“</p>
		</div>
</body>
</html>