<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-193</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-3-31" class="MLP-uroven2-kapitola">Loučení s&#160;panem Petrescem</p>
			<p class="MLP-text-bez1radku">„Dovolíte?“ řekl dvorně Max a&#160;odnesl paní Košťálové kufr do taxíku.</p>
			<p class="MLP-text">„Děkuji,“ řekla paní Košťálová a&#160;hezky se na Maxe usmála.</p>
			<p class="MLP-text">„Kde jsme to přestali?“ chtěl vědět pan Petrescu.</p>
			<p class="MLP-text">„U&#160;polyfonní vypravěčské strategie,“ pomohl mu Max ochotně, neboť ono téma ho skutečně zajímalo.</p>
			<p class="MLP-text">„Ach ano,“ vzpomněl si ihned pan Petrescu, „polyfonní vyprávění. Čtenář zkrátka sleduje jednotlivé dílčí příběhy a&#160;jejich vzájemné zrcadlení. Příběhy, jejichž smysl je mnohoznačný a&#160;otevřený.&#160;– Ale teď už bohužel musíme jet.“</p>
			<p class="MLP-text">„Vypravěč,“ doplnila ho ještě paní Košťálová, „bere čtenáře na riskantní a&#160;dobrodružnou cestu za hledáním smyslu celku. Tak nashledanou!“</p>
			<p class="MLP-text">Starší olysalý taxíkář hleděl na pana Petresca a&#160;paní Košťálovou se špatně skrývaným odporem.</p>
			<p class="MLP-text">„Nashledanou a&#160;děkuji,“ řekl Max upřímně. „Moc jste mi pomohli.“</p>
			<p class="MLP-text">„Rádo se stalo,“ řekl pan Petrescu.</p>
			<p class="MLP-text">„Tak kam to bude?“ dotazoval se taxíkář netrpělivě. V&#160;podpaží žlutého trička měl tmavé kruhy.</p>
			<p class="MLP-text">„K&#160;univerzitní knihovně,“ požádala ho paní Košťálová mile.</p>
		</div>
</body>
</html>