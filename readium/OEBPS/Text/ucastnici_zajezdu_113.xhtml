<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ucastnici_zajezdu-111</title>
		<link href="../Styles/ucastnici__idstyles.css" rel="stylesheet" type="text/css"/>
	</head>
	<body id="ucastnici_zajezdu" xml:lang="cs-CZ">
		<div>
			<p id="toc_marker-2-39" class="MLP-uroven2-kapitola">Před tanečním večerem</p>
			<p class="MLP-text-bez1radku">Helgu s&#160;Šarlotou ten nápad opravdu potěšil.</p>
			<p class="MLP-text">V&#160;mládí bývaly opravdu dobré tanečnice. Obě byly absolventky proslulé Červinkovy taneční školy a&#160;na Žofíně, v&#160;Smetanově síni Obecního domu, v&#160;Měšťanské besedě, v&#160;Radiopaláci, v&#160;Autoklubu a&#160;v&#160;Národním domě protancovaly bez nadsázky celé mládí. Po válce chodívaly z&#160;různých důvodů tancovat už jen zřídka, ale v&#160;osmdesátých letech si na stará kolena na tancování zase vzpomněly a&#160;každou neděli se společně s&#160;Aničkou a&#160;Zdenou vypravily do kavárny Vyšehrad v&#160;Paláci kultury, kde byla pořádána pravidelná taneční odpoledne. Úmrtí Aničky však způsobilo v&#160;jejich jinak pravidelné docházce dlouhou přestávku&#160;– a&#160;pozdější smrt Zdeny ji ukončila definitivně; Šarlota se sice domnívala, že se po pár týdnech smutku&#160;– tak jako po smrti Aničky&#160;– do kavárny s&#160;tím krásným výhledem na Prahu ještě vrátí, ale k&#160;její značné lítosti už do oné <span class="MLP-znak-kurziva-11b">bašty komunistů</span>&#160;– jak z&#160;ničeho nic začala Paláci kultury říkat Helga&#160;– nikdy nepřišly.</p>
			<p class="MLP-text">„Že ti to nikdy dřív nevadilo?“ odvážila se Šarlota namítnout.</p>
			<p class="MLP-text">„Samozřejmě, že mi to vadilo!“ durdila se Helga. „Chodila jsem tam pouze kvůli Zdeně.“</p>
			<p class="MLP-text">Pamelina zpráva o&#160;tanečním večeru udělala však i&#160;jí nemalou radost.</p>
			<p class="MLP-text">„Co si vezmeme na sebe?“ řekla Šarlota trochu vzrušeněji, než by bývala chtěla.</p>
			<p class="MLP-text">„Rozhodně nic přehnaně slavnostního&#160;– vypadalo by to směšně,“ zpražila ji okamžitě Helga, ale hned vzápětí se na ni usmála. Bylo zjevné, že i&#160;ona se na taneční večer těší.</p>
			<p class="MLP-text">Daly si dokonce po skleničce bílého vermutu, což byl vůbec první alkohol, který tu měly. Potom se rychle odebraly na pokoj, aby se&#160;– jak se vyjádřila Helga&#160;– v&#160;klidu a&#160;beze spěchu přichystaly.</p>
			<p class="MLP-text">Dohodly se, že si vezmou pouze odpolední šaty.</p>
			<p class="MLP-text">„A&#160;ne aby sis na svůj stařecky svraštělý krk zase věšela všechny ty zlaté předměty!“ varovala Helga žertovně Šarlotu, která právě odcházela do koupelny.</p>
			<p class="MLP-text">„Neboj!“ smála se Šarlota vděčně.</p>
			<p class="MLP-text">Líbilo se jí, jak Helga dovede být vtipná, a&#160;byla ráda, že je Helga její kamarádka.</p>
			<p class="MLP-text">Vždyť nikoho jiného na světě už nemá.</p>
			<p class="MLP-text">Umyla se, oblékla si světlé šaty s&#160;velkým květinovým vzorem a&#160;pomalu, pečlivě se nalíčila. Vzala si červené korále v&#160;barvě rtěnky a&#160;chvíli váhala, zda si má připnout i&#160;náušnice, ale s&#160;ohledem na Helgu si je nakonec nevzala. Byla hotová. Dlouze se studovala v&#160;zrcadle. Helga na ni přes zavřené dveře cosi volala, ale Šarlota jí nerozuměla.</p>
			<p class="MLP-text">„Co říkáš?“ zavolala vesele.</p>
			<p class="MLP-text">Ještě jednou si obtáhla rty, uložila rtěnku zpátky do pouzdra a&#160;otevřela dveře.</p>
			<p class="MLP-text">Helga měla na sobě večerní šaty z&#160;černého sametu; v&#160;uších a&#160;na krku jí visely umělé perly.</p>
			<p class="MLP-text">„Říkám,“ opakovala netrpělivě, „že musíme jít.“</p>
		</div>
</body>
</html>